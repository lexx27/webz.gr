<!DOCTYPE html>
<html dir="ltr" lang="el-GR">
<head>
<meta name="description" content="King of hardcore tech and twisted thoughts" />
<meta name="keywords" content="Web development, Web design, Web news, Coding, PHP, Technology" />
<meta name="author" content="Alexander Lingris" />
<meta name="generator" content="Kudos.gr Engine" />
<meta charset="UTF-8" />
<title>Webz | Έστησα ένα φόρουμ. Τώρα τί?</title>

<link rel="stylesheet" type="text/css" href="assets/css/static.css" />
<link href="assets/img/favicon.ico" rel="shortcut icon" type="image/ico" />

</head>
<body class="">
<div id="header">
	<hgroup>
		<h1 id="logo"><a href="index.html"><img src="assets/img/logo.png" alt="logo"></a></h1>
		<h2 id="site_desc">King of hardcore tech and twisted thoughts</h2>
	</hgroup>

</div>
		<section id="notice">
			<p>The King is dead! RIP 2006-2012</p>
			<span>Ένα μεγάλο ευχαριστώ σε όλη την παρέα</span><br>
			<span>Περισσότερα στο <a href="http://lexx.gr">lexx.gr</a></span>
		</section>
<div id="page">


	<div id="wrapper">
		<section id="main">
			<h1>Έστησα ένα φόρουμ. Τώρα τί?</h1>			<section id="main">
	<article  class="post single">

		<p class="meta">27 May 2008 by dizzy_fingers</p>
		<div class="content"><p><a href="http://www.webz.gruploads/2008/05/tipoftheday.jpg"><img class="alignright size-medium wp-image-971" src="http://www.webz.gruploads/2008/05/tipoftheday-200x163.jpg" alt="" width="200" height="163" /></a></p>

<p>Sick day η σημερινή, οπότε μιας και θα είμαι σπίτι όλη μέρα σκέφτηκα να κάτσω να γράψω μερικά πράγματα για τις νέες διαδικτυακές κοινότητες που ξεπετάγονται κάθε τόσο (με μικρότερο ρυθμό τελευταία, είναι η αλήθεια) και βλέπω να κάνουν κάποια πράγματα λάθος.
Κάποιες συμβουλές, αν θέλετε, μέσα από τη θέση μου ως administrator αλλά και μέλος σε φόρουμ.</p>

<p>Ασφαλώς δε διεκδικώ το βήμα του "γκουρού των φόρουμ" μέσα από αυτό το άρθρο, οπότε μπορείτε να διορθώσετε-συμπληρώσετε-παρατηρήσετε ό,τι θέλετε από τα σχόλια.</p>

<p>Το σημείο απ'όπου ξεκινάμε το άρθρο είναι αυτό όπου έχουμε μόλις στήσει το λογισμικό (ipb, vbull, phpbb, smf κλπ) και είμαστε έτοιμοι να δεχτούμε τα πρώτα μέλη.
Ας πούμε πως, για χάρη του παραδείγματος, έχουμε επιλέξει το φόρουμ μας να έχει ως θέμα τη <strong>Eurovision</strong>, γενικά, από τις παλιότερες μέχρι και τη σημερινή (το θέμα επιλέχτηκε τυχαίως και καμία σκοπιμότητα, ως προς την επισκεψιμότητα από τους δημοσιογράφους του STAR, δεν υπάρχει).</p>

<h2>1. Διάρθρωση της κοινότητας - προετοιμασία περιεχομένου</h2>

<p>Ξεκινώντας από τη διαμόρφωση του σκελετού του φόρουμ η πρώτη δουλειά που πρέπει να κάνουμε είναι να δημιουργήσουμε τα φόρουμ, τα υποφόρουμ και τις κατηγορίες (*επειδή η λέξη φόρουμ είναι πολύ ευρεία και χρησιμοποιείται για πολλούς σκοπούς, από εδώ και πέρα η αναφορά της θα έχει να κάνει με την έννοια της κατηγορίας κι όχι με αυτή της συνολικής κοινότητας....όταν θα αναφερόμαστε στην τελευταία, θα το κάνουμε με τη λέξη "κοινότητα").
Καλό είναι να πάρουμε ένα στυλό και μία κόλλα χαρτί για να τα σημειώσουμε καθώς θα σβήνουμε και θα ξαναγράφουμε συχνά μέχρι να βρούμε την κατάλληλη φόρμουλα.</p>

<p>Όπως σε καθετί, έτσι κι εδώ υπάρχουν κάποιοι βασικοί κανόνες που πρέπει να ακολουθήσουμε:
- <strong>Δε δημιουργούμε αμέτρητα φόρουμ με το καλημέρα!</strong> Βασικότατος κι απαράβατος κανόνας τον οποίον όμως αρκετοί administrators παρακούνε, θέλοντας να κάνουν το ίδιο πράγμα που βλέπουν σε αρκετές άλλες κοινότητες οι οποίες, ωστόσο, και τον κόσμο έχουν και το υλικό για να τα υποστηρίξουν.
Σε μία νεοδημιουργημένη κοινότητα όμως των 100 ποστ και των 5 μελών, τα 20 φόρουμ είναι υπερβολικός αριθμός και όσο και να προσπαθούν τα φιλότιμα μέλη να τα γεμίσουν με υλικό, το αποτέλεσμα θα είναι αποκρουστικό και απωθητικό για τους επισκέπτες.
Πέρα από την "ερημωμένη" εικόνα που φαίνεται στον επισκέπτη, τίθεται και θέμα χρηστικότητας. Γιατί κάποιος να πρέπει να βγει από το φόρουμ της "συμμετοχής της ελλάδας 2008" και να κάνει 2 scroll down για να μπει στο φόρουμ της "συμμετοχής της ελλάδας 2006" αντί να βρίσκει το υλικό σε ένα μόνο φόρουμ που περικλύει "όλες τις συμμετοχές της ελλάδας από την αρχή του διαγωνισμού μέχρι σήμερα"?
- <strong>Δε δημιουργούμε υπερβολικά λίγα φόρουμ.</strong> Αν και σπανιότερο το φαινόμενο, έχω παρατηρήσει κάποιες περιπτώσεις που να έχουν ένα γενικό "Μιλήστε για μπάσκετ" :P. Αν και αυτό είναι προτιμότερο από το παραπάνω, κατά την προσωπική μου άποψη, δεν παύει να αποτελεί δείγμα του πόσο βαριέται ο administrator και πόσο σαν αγγαρεία έχει δει τη δουλειά του. Κι αν βαριέται εδώ, φανταστείτε πόσο θα βαριέται μετά που θα πρέπει να μεταφέρει όλα τα δημιουργημένα τόπικ σε νέες κατηγορίες, καθώς στο ένα φόρουμ η μάνα θα χάνει το παιδί και το παιδί τον Action Man του.
- <strong>Τα φόρουμ που δημιουργούμε να έχουν διάρκεια στο χρόνο.
</strong>Και εξηγούμαι: Ένα φόρουμ "Καλομοίρα" μπορεί να μαζέψει πολύ υλικό φέτος με συνεντεύξεις και νέα της Καλομοίρας, αφιερώματα στο έγκριτο δημοσιογραφικό τηλεοπτικό δελτίο ειδήσεων που ασχολείται μαζί της και βοηθήματα "how to be like kalomoira" κλπ...αλλά μόλις περάσει η φετινή χρονιά και στείλουμε του χρόνου τον Μάριο Φραγκούλη (:P) αυτό είναι δεδομένο ότι θα ερημώσει. |
Αυτό, σε πιο ρεαλιστικά παραδείγματα, το είχα παρατηρήσει σε αρκετές περιπτώσεις το 2004 όταν σε κάθε αθλητικού περιεχομένου και μη κοινότητα, είδα να ξεπετάγεται ένα φόρουμ "Ολυμπιακοί Αγώνες 2004". Ωραίο το πανηγύρι, γράφτηκαν πολλά, αλλά μόλις πέρασε το καλοκαίρι όλα τους ερήμωσαν κι έμεινε μόνο ένα ξεκάρφωτο φόρουμ με ημερομηνία τελευταίας δημοσίευσης 4 χρόνια πριν.
Η μόνη περίπτωση κατά την οποία δικαιολογείται κάτι τέτοιο, είναι μόνο για αρχειακούς λόγους.
Αλλά κάτι τέτοιο πρέπει να ξεκαθαρίζεται: φτιάξτε μία κατηγορία "Συμμετέχοντες με την ελλάδα" και βάλτε μέσα ως υποφόρουμ τους τραγουδιστές, αν πιστεύτε πως μπορείτε να βρείτε ισάξια πολύ υλικό για τον καθένα από αυτούς, και φροντίστε να το ανανεώνετε κάθε χρόνο με την καινούρια συμμετοχή, <strong>βάζοντας ωστόσο εσείς πρώτα το υλικό</strong> (αφιερώματα, νέα, φωτογραφίες, βίντεο κλπ).
Αν πιστεύετε πως δε μπορείτε να βρείτε εσείς το υλικό, τότε είναι προτιμότερο να κάνετε τόπικ αντί για υποφόρουμ.
- <strong>Stick to the subject.</strong> Μόλις αρχίσετε να φτιάχνετε τις κατηγορίες, καταλαβαίνω πως είναι πολύ δελεαστικό να ξεκινήσετε να βάζετε μέσα ένα φόρουμ για το φίλο σας το σκυλά "Πίστες της Αθήνας", επίσης ένα φόρουμ "ΠΑΟ-ΟΣΦΠ" για τους φίλους σας από το γήπεδο και ένα "Ξεκατινιάσματα" για να κράζετε την πρώην γκόμενά σας. Μπορεί αυτά να μαζέψουν αρκετό κόσμο στην αρχή αλλά αν είναι άσχετα από το αρχικό αντικείμενό σας, και αυτός ο κόσμος αλλά και αυτός που θα ερχόταν σε εσάς για τη Eurovision, δε θα έρθει/μείνει ποτέ. Συνήθως για αρχή, είναι αρκετά 2-3 εκτός της θεματολογίας φόρουμ, τα οποία θα είναι "Οτιδήποτε για το site/Ανακοινώσεις" και "Off topic".
- <strong>Όχι δενδριτική δομή στην αρχή.</strong> Αν και είμαι αφάνταστα υπέρ των υποφόρουμ και των υποκατηγοριών σε σύγκριση με τα ατέλειωτα scroll down των συνεχόμενων πολλών φόρουμ, η λύση αυτή είναι απαραίτητη ΜΟΝΟ όταν το υλικό που έχει μαζευτεί θέλει περαιτέρω διαχωρισμό.
Το να φτιάξετε από την αρχή ένα φόρουμ "Συμμετέχοντες 2008" και από κάτω 25 υποφόρουμ με κάθε χώρα χωριστά μπορεί να είναι όμορφο ιεραρχικά, αλλά ο χρήστης δε θα σας συγχωρέσει ποτέ που τον υποχρεώσατε να κάνει 1 κλικ παραπάνω για να δει τελικά ότι αυτό που ήταν "κρυμμένο" εκεί κάτω δεν έχει τίποτα το αξιόλογο.</p>

<p>Αυτά τα παραπάνω όσον αφορά το σκελετό της κοινότητάς σας.
<strong>Η σάρκα της, τα τόπικ και τα ποστ δηλαδή, είναι το αμέσως επόμενο βήμα.</strong></p>

<p>Αν και αυτά θα πληθύνουν εν καιρώ από τα μέλη και εσάς, "καλό" (δηλαδή "απαραίτητο") είναι να ξεκινήσετε εσείς να βάζετε το πρώτο υλικό που θα βρει ο κόσμος μόλις έρθει.
Το καλύτερο "πρώτο υλικό" κατά τη γνώμη μου είναι τα αφιερώματα. Το google θα σας ανταμοίψει καλά με ένα καλό αφιέρωμα το οποίο μάλιστα μπορεί να περιέχει πληροφορίες οι οποίες δεν υπάρχουν στο διαδίκτυο, ένας επισκέπτης μπορεί να δει την καλή δουλειά που κάνετε και να σας τιμήσει με την παρουσία του.
Αυτό που πρέπει να αποφύγετε είναι να ανοίξετε αμέτρητες συζητήσεις με πρώτο ποστ το "Εδώ συζητήστε για αυτό." Κανείς δεν πρόκειται να μπει στο τόπικ αν ο ίδιος ο δημιουργός του βαριέται να κάνει μία ωραία εισαγωγή.
Πολλά τέτοια ανοιγμένα τόπικ δείχνουν αυτό που δε θέλουμε να δείξουμε: ερήμωση και προχειρότητα.</p>

<h2>2. Σχεδίαση της κοινότητας- Skinning &amp; Logo</h2>

<ul>
<li><strong>Δεν αφήνουμε ποτέ το default skin του φόρουμ, ούτε περνάμε ένα άλλο skin χωρίς να αλλάξουμε τίποτα</strong>. Στην πρώτη περίπτωση ο κόσμος δεν πρόκειται να σας θυμάται ποτέ, στη δεύτερη θα σας μπερδεύει σχεδόν πάντα με κάποιον άλλον που έκανε το ίδιο λάθος.
Δεν είναι δύσκολο να αλλάξετε λίγο το λουκ σας για να ταιριάζει στη θεματολογία σας.
Αν κάνετε κοινότητα για τον Παναθηναϊκό είναι ευνόητο πως τα χρώματα θα παίζουν στο πράσινο, αν φτιάξετε κοινότητα για τον καφέ τότε...αν δεν το βρείτε μπορείτε να πατήσετε το [Χ] τώρα :P.
Στην περίπτωση της eurovision δε γνωρίζω τί χρώματα παίζουν κι αν αυτά είναι στάνταρ, οπότε μπορείτε να μπείτε στο eurovision.tv ή σε όποιο είναι τέλως πάντων το επίσημο site τους και να πάρετε μία ιδέα.</li>
<li><strong>Φτιάχνουμε ένα όμορφο logo. </strong>Εδώ ίσως να χρειάζονται κάποιες γραφιστικές γνώσεις ή βοήθεια ενός ειδικού. Το logo σας είναι αυτό με το οποίο θα σας συνδυάζουν οι επισκέπτες, οπότε πρέπει να επιλέξετε κάτι σωστό. Το "σωστό" είναι κάτι που διαφέρει ανά περίπτωση οπότε θα χρειαστεί ίσως αρκετό ψάξιμο από την πλευρά σας ή από την πλευρά του γραφίστα σας.
Φροντίστε ωστόσο να είναι κάτι απλό και εύκολα αναγνωρίσιμο σε κάθε κλίμακα, καθώς θα φαίνεται και πάνω αριστερά/δεξιά, και στην adrress bar ως favicon και ίσως στα forum icons (αυτά που δείχνουν αν υπάρχει νέο ποστ ή όχι).</li>
<li><strong>Προσοχή στην αντίθεση των χρωμάτων.</strong> Βασικός κανόνας γενικά στο web κι όχι μόνο στις κοινότητες. Είτε σκουρόχρωμο φόντο κι ανοιχτόχρωμα γράμματα είτε το αντίθετο (προσωπικά προτιμώ το δεύτερο). Για να πάρετε μία ιδέα σε τί παλέττες θα κινηθείτε, ρίξτε μία ματιά στο <a href="http://www.webz.gr/2008/05/19/%cf%87%cf%81%cf%8e%ce%bc%ce%b1-%cf%80%ce%b1%ce%bb%ce%ad%cf%84%ce%b5%cf%82-%ce%ba%ce%b1%ce%b9-%ce%ad%ce%bc%cf%80%ce%bd%ce%b5%cf%85%cf%83%ce%b7-%cf%80%cf%81%ce%b9%ce%bd-%cf%87%cf%81%cf%89%ce%bc%ce%b1/" target="_blank">πολύ χρήσιμο ποστ του Lexx</a>.</li>
<li><strong>Ελαφρύνετε το φόρουμ σας. </strong>Ρίξτε μία ματιά <a href="http://www.webz.gr/2008/03/03/%ce%ba%ce%ac%ce%bd%ce%b5-%cf%84%ce%bf-wordpress-blog-%cf%83%ce%bf%cf%85-%ce%bd%ce%b1-%cf%86%ce%bf%cf%81%cf%84%cf%8e%ce%bd%ce%b5%ce%b9-%cf%80%ce%b9%ce%bf-%ce%b3%cf%81%ce%ae%cf%81%ce%bf%cf%81%ce%b1/" target="_blank">σε άλλο ένα ποστ του Lexx</a>, στο οποίο μας δίνει τρόπους για να κάνουμε πιο γρήγορο το wordpress μας. Το λογισμικό είναι τελειώς διαφορετικό από αυτό που χρησιμοποιούμε στο φόρουμ αλλά η λογική είναι ίδια.
Δεν έχει να κάνει αποκλειστικά με το skin, αλλά πολλές από τις ενέργειες που πρέπει να κάνετε αφορούν πείραγμα σε αυτό.</li>
</ul>

<h2>3. Κανονισμός λειτουργίας της κοινότητας</h2>

<p>Δίνω ξεχωριστή βάση σε αυτό το κεφάλαιο καθώς θα είναι αυτό που θα σας ακολουθεί (απαράλλαχτο στο μεγαλύτερο μέρος του ίσως) σε όλη την πορεία της κοινότητάς σας.
Όπως και στο παραπάνω κεφάλαιο, δεν υπάρχει κάτι σωστό κι αυτό θα το βρείτε ανάλογα με το ύφος και αντικείμενο της κοινότητάς σας.
Δηλαδή, μία κοινότητα των φίλων του Ολυμπιακού δεν ξέρω κατά πόσο θα τιμωρεί υβριστικές αναφορές σε οπαδούς του Παναθηναϊκού (λανθασμένα ή σωστά, αυτό είναι άλλη συζήτηση), ενώ μία κοινότητα της Eurovision είναι λογικό να θέλει να ακολουθήσει άλλο ύφος από αυτό ενός μαντραχαλοκρατούμενου οπαδικού site.
Όπως και να είναι ο κανονισμός λειτουγίας, όμως, κάποια πράγματα πρέπει να ξεκαθαρίζονται από την αρχή για να μην έχετε προβλήματα:
- <strong>Τί τιμωρείται στο φόρουμ?</strong>
Τιμωρούνται οι βρισιές? Αν ναι, τότε κάποιος θα τιμωρηθεί και για ένα άσχετο "γ@μώτο" που μπορεί να πετάξει?
Ή μήπως πρέπει να ξεκαθαρίσουμε ότι τιμωρούνται οι βρισιές οι οποίες γράφονται με σκοπό την προσβολή της προσωπικότητας του συνομιλητή μας?
Μήπως δεν τιμωρούνται καθόλου οι βρισιές και αφήνουμε ελεύθερα να γίνεται της τρελής? Μπορεί να ισχύει κι αυτό, αλλά αν κάποια στιγμή χαθεί το όριο και γραφτούν πράγματα που παραβιάζουν πιθανώς νόμους και διατάξεις του Συντάγματος?
Καλό είναι, λοιπόν, να ξεκαθαρίζουμε από την αρχή τί ακριβώς τιμωρούμε στην κοινότητά μας, οριοθετώντας το με όσο το δυνατόν πιο σαφείς γραμμές - οι οποίες ωστόσο ποτέ δεν είναι αρκετά σαφείς. Πάντα θα υπάρχει ένα παράθυρο, πάντα θα υπάρχουν ασάφειες και πάντα θα υπάρχει ένα δυσαρεστημένο μέλος πίσω από αυτά.
Δυστυχώς, όλα αυτά έρχονται με πειραματισμούς και με εμπειρία, η οποία όμως σημαίνει "λάθη" τα οποία πρέπει να κάνετε για να μάθετε.
Γι'αυτό είναι σημαντικό να κάτσετε αρκετή ώρα και να σκεφτείτε καλά από την αρχή αυτό το σημείο, που είναι το σημαντικότερο στον κανονισμό λειτουργίας της κοινότητάς σας.
- <strong>Ποιά είναι τα όρια ανεχτικότητάς σας?</strong>
Με το πρώτο λάθος, παίρνει πόδι το μέλος? Του δίνετε ένα περιθώριο 2, 3, 5 φάουλ?
Κι αν τα συμπληρώσει, δέχεται ban για πάντα ή για ένα συγκεκριμένο και προκαθορισμένο χρονικό διάστημα? Μπορείτε να κάνετε ban σε συγκεκριμένες περιπτώσεις από το 1ο φάουλ? Ξεκαθαρίστε τα κι αυτά για να έχετε καθαρούς λογαριασμούς αλλά και για να γνωρίζουν τα μέλη τα περιθώρια που έχουν.
- <strong>Greeklish, ναι ή όχι?</strong> Το αγαπημένο μου :D. Υποθέτω και χαίρομαι, πως οι περισσότεροι εδώ μέσα θα επιλέγατε να απαγορεύατε τα greeklish σε κάποια κοινότητά σας. Ωστόσο λάβετε υπ'όψιν πως αν δε μπορείτε να τους δώσετε κάποια εναλλακτική σε περίπτωση που ο υπολογιστής έχει πρόβλημα ή γράφουν από εξωτερικό (τον <a href="http://speech.ilsp.gr/greeklish/greeklishdemo.asp" target="_blank">γνωστό convertor</a> που έχει όριο 255 γράμματα, δεν τον θεωρώ αξιόπιστη εναλλακτική) τότε η απαγόρευση μπορεί να είναι λίγο άδικη.
Από την άλλη, όσοι επιλέγετε να αφήνετε τα greeklish, λάβετε υπ'όψιν τη δυσκολία ανάγνωσης από αρκετούς αλλά και το μπλέξιμο στην αναζήτηση ανάμεσα στο "lexi", το "lexh" και το "leksi".</p>

<ul>
<li>Last but not least, λάβετε αυτό υπ'όψιν: με το μεγάλωμα της κοινότητάς σας είναι πιθανόν να αρχίσουν να σας διαβάζουν αυτοί που εσείς σχολιάζετε μέσα στο φόρουμ. Αν και η πιθανότητα να δεχτείτε εξώδικο από την Καλομοίρα είναι αρκετά μικρή (σε αντίθεση με την Μπόκοτα ίσως :P), περιπτώσεις <a href="http://www.efot.gr/topic.asp?TOPIC_ID=84" target="_blank">όπως αυτή του archeryforum.gr</a> όπου ο πρόεδρος της ομοσπονδίας μήνυσε τον administrator του φόρουμ για συκοφαντικά μηνύματα ενάντια στο πρόσωπό του, δείχνουν ότι ο μεσαίωνας καλά κρατεί στη χώρα μας κι εμείς πρέπει να παίρνουμε τα μέτρα μας.
Ακόμα δεν έχει διασαφηνιστεί (νομικά) αν ο γράφων το ποστ έχει την ευθύνη ή ο συντονιστής της συζήτησης που το αφήνει ατιμώρητο, αλλά καλό είναι να προσέχετε να νώτα σας κάθε φορά που κάποιος κάνει κάποια ανώνυμη και σοβαρή επίθεση σε κάποιο πρόσωπο.
Μεγάλη συζήτηση που σίγουρα δε χωράει σε αυτό το άρθρο....</li>
</ul>

<h2>4. Διαφήμιση της κοινότητας</h2>

<p>Το πιο δύσκολο σκέλος, ίσως, της προετοιμασίας σας (αλλά και ολόκληρης της πορείας σας).
Δε νομίζω πως μπορώ να καλύψω με πληρότητα και επιτυχία αυτό το σκέλος μέσα από το άρθρο, αλλά πιστεύω πως μπορώ να μοιραστώ κάποια μικρά tips μαζί σας:
- Ποιός γράφει τα ποστ στην κοινότητά σας? Τα μέλη ή τα bots? Σωστά...
Με ποιόν κάνετε πλάκα και περνάτε ωραία στο φόρουμ? Τα μέλη ή τα bots? Ακριβώς...
Ποιόν θα κάνετε ban σε περίπτωση που παραβιάσει τον κανονισμό? Ελπίζω να απαντήσατε τα μέλη κι όχι τα bots :P.
Επομένως, γιατί να δίνετε μεγαλύτερη βάση στο τί βλέπουν οι μηχανές αναζήτησης αντί για τα μέλη?
Αν μία εικαστική παρέμβαση είναι πιθανόν να βοηθήσει τα μέλη σας να διαβάσουν καλύτερα το φόρουμ αλλά δυσκολέψουν ταυτόχρονα λιγάκι τη ζωή των μηχανών αναζήτησης, μη διστάσετε: προχωρήστε το (προφανώς δεν αναφέρομαι σε ακραίες περιπτώσεις, όπου κάνετε πχ σε flash το οποιοδήποτε navigation link και αφήνετε μόνο το περιεχόμενο σε text μορφή :P).
Ο καλύτερος φίλος σας είναι οι άνθρωποι - οι μηχανές αναζήτησης απλά είναι οι τρίτοι γνωστοί που σας φέρνουν κοντά.
Επομένως, αφήστε <strong>προς το παρόν</strong> όλα τα SEO tools &amp; tips και optimizations και ξεκινήστε "φορτώνοντας" την κοινότητά σας με υλικό.
Αξιόλογο, μοναδικό κι ευχάριστο υλικό που θα εκτιμήσει ο κόσμος...
- <strong>Φανείτε στο Google.</strong> Μετά το περιεχόμενο ή και κατά τη διάρκεια του εμπλουτισμού του, μπορείτε να κάνετε κάποιες βασικές ενέργειες για μπορέσει να σας δει το Google. Ως γνωστόν, το μόνο που χρειάζεται είναι να δει κάποιο λινκ προς τα εσάς. Μάλιστα, όσο περισσότερα, τόσο το καλύτερο.
Οπότε μπορείτε αμέσως να καταχωρήσετε το site σας στους αμέτρητους καταλόγους που υπάρχουν στο ελληνικό και μη διαδίκτυο. Forthnet, pathfinder, in.gr αμέσως αμέσως μερικοί κατάλογοι.
Επίσης, η ανταλλαγή banner ή κάποιων text link με άλλα site παρόμοιας θεματολογίας με το δικό σας είναι must πια...
- <strong>Quit on the spamming. </strong>Στην αρχή αρχή, εκεί όπου ακόμα δε σας έχουν μάθει καλά οι μηχανές αναζήτησης, δεν είναι απαραίτητα κακό να ενημερώσετε 5-6 γνωστούς κι ακόμα άλλους τόσους άγνωστους μέσω πμ σε άλλες κοινότητες την ύπαρξη της δικής σας.
Άλλωστε, αν αυτό που φτιάξατε αξίζει ή όχι, αυτός που θα το κρίνει είναι εκείνος που θα δεχτεί το πμ κι όχι αυτός το στέλνει.
Αλλά μέχρι εκεί. Μην κάνετε το σπαμάρισμα σε άλλα φόρουμ (δημόσια ή με πμ) αυτοσκοπό.
Αντίθετα, ένα ωραίο link στην υπογραφή σας η οποία θα συνοδεύει ωραία ποστ σε άλλα φόρουμ είναι ότι καλύτερο.
Επίσης, κάποια αναφορά στο site σας μέσα από τη συζήτηση (πχ "Όπως έχει γραφτεί στο eurovisionforum.gr(κλικ για λινκ) ο σκηνοθέτη έριξε τη συμμετοχή της Γαλλίας....κοκ") μπορεί επίσης να φέρει κόσμο.
- <strong>Διαφημιστείτε σε μέσα εκτός του διαδικτύου</strong>. Όταν θα έχετε φτάσει σε ένα σημείο όπου να θεωρείστε "αξιόλογο" κι ανερχόμενο site, μπορείτε να χτυπήσετε την πόρτα κάποιων περιοδικών, εφημερίδων ή ακόμα και τηλεοπτικών καναλιών για να σας κάνουν μία αναφορά, ή να συνεργαστείτε μαζί τους με κάποιον τρόπο. Αυτού του είδους οι συνεργασίες είναι σχετικά σπάνιες αλλά όταν επιτυγχάνονται τα αποτελέσματα είναι θεαματικά!</p>

<p>Αυτά λοιπόν. Διαβάζοντας το άρθρο, ομολογώ πως βγήκε λίγο μεγαλύτερο απ'όσο υπολόγιζα, αλλά θεωρώ πως δεν καλύπτει ούτε τα μισά από όσα ήθελα να πω.
Μπορείτε να εκφράσετε τις απορίες και τις τοποθετήσεις σας πάνω σε αυτά από τα σχόλια και θα χαρώ να διευκρινήσω ή να συζητήσω κάποια από αυτά.
Καλή επιτυχία σε όσους αποφασίσουν να ακολουθήσουν τα παραπάνω!</p>
</div>
	</article>
	


</section>

		</section>



	</div><!-- end wrapper -->
	<div id="footer">
		<p class="copy">
			&copy;2006 - 2012  by <a href="http://lexx.gr">lexx</a> &amp; <a href="https://twitter.com/PanosJee">PanosJee</a>
		</p>

	</div>
</div> <!-- end page -->

</body>
</html>

