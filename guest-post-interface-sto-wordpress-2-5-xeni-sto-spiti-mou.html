<!DOCTYPE html>
<html dir="ltr" lang="el-GR">
<head>
<meta name="description" content="King of hardcore tech and twisted thoughts" />
<meta name="keywords" content="Web development, Web design, Web news, Coding, PHP, Technology" />
<meta name="author" content="Alexander Lingris" />
<meta name="generator" content="Kudos.gr Engine" />
<meta charset="UTF-8" />
<title>Webz | Guest Post: Interface στο wordpress 2.5- Ξένη στο «σπίτι μου»!</title>

<link rel="stylesheet" type="text/css" href="assets/css/static.css" />
<link href="assets/img/favicon.ico" rel="shortcut icon" type="image/ico" />
<script type="text/javascript">

  var _gaq = _gaq || [];
  _gaq.push(['_setAccount', 'UA-31385771-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>
</head>
<body class="">
<div id="header">
	<hgroup>
		<h1 id="logo"><a href="index.html"><img src="assets/img/logo.png" alt="logo"></a></h1>
		<h2 id="site_desc">King of hardcore tech and twisted thoughts</h2>
	</hgroup>

</div>
		<section id="notice">
			<p>The King is dead! RIP 2006-2012</p>
			<span>Ένα μεγάλο ευχαριστώ σε όλη την παρέα</span><br>
			<span>Περισσότερα στο <a href="http://lexx.gr">lexx.gr</a></span>
		</section>
<div id="page">


	<div id="wrapper">
		<section id="main">
			<h1>Guest Post: Interface στο wordpress 2.5- Ξένη στο «σπίτι μου»!</h1>			<section id="main">
	<article  class="post single">

		<p class="meta">18 Apr 2008 by coolplatanos</p>
		<div class="content"><p>Όταν πας σε ξένο σπίτι και επιχειρήσεις να κάνεις δουλειές περιμένεις σαν ανάπηρη να σου πουν που έχουν τα ποτήρια, τα φλυτζάνια, τις κατσαρόλες και όλα τα χρειώδη. Ε! Κάπως έτσι ένιωσα με το νέο περιβάλλον εργασίας του <a href="http://wordpress.org/development/2008/03/wordpress-25-brecker/">wordpress 2.5</a>.</p>

<p>Την είχα δει εγώ τη δουλειά από τότε που άρχισε να ξεβάφει το σήμα του. Αρχικά νόμιζα ότι είχε κάποιο πρόβλημα ο Firefox. Κάνει κάτι τέτοια ενίοτε, αλλά με μία εκκαθάριση προσωπικών δεδομένων στρώνει. Αμ δε! Όταν είδα την αλλαγή του interface κατάλαβα και την πρόωρα πεισιθανάτια διάθεση του μπλε στο σήμα του wp. Υπόψη ότι είχα συνηθίσει το περιβάλλον του 2.2, δεν είχα κάνει άλλη αναβάθμιση έως το 2.5.</p>

<p>Ας ξεκινήσουμε από το <strong>dashboard </strong>όπου βλέπω μπροστά μου αριθμό ποστ, αριθμό σχολίων, πρόσφατους συνδέσμους και πρόσφατα σχόλια να μοιάζουν λες και κάποιος άπλωσε χαρτάκια με σημειώσεις πάνω στο γραφείο μου, αντί να τις αφήσει διακριτικά στο πλάι να τις κοιτάξω όταν έρθει η ώρα τους.</p>

<p>Κάπου είδα ότι υπάρχει plugin για να κεντροποιείται ο χώρος εργασίας που μπατάρει αριστερά όπως παρατήρησαν αγγλόφωνοι χρήστες, αλλά κατά τη γνώμη μου δεν είναι εκεί το πρόβλημα. Σιγά - σιγά συνηθίζω βέβαια, αλλά ο <strong>κειμενογράφος </strong>με αγχώνει ακόμα, με αποτέλεσμα να μην κάνω κέφι το τελευταίο διάστημα να γράψω. Νομίζω ότι θα χάσω το κείμενο, δεν νιώθω την ασφάλεια που ένιωθα πριν που γνώριζα καλά το περιβάλλον και ήξερα να κάνω αυτόματα τις απαραίτητες κινήσεις να σώσω την κατάσταση.</p>

<p>Έψαχνα να βρω το delete που είχα συνηθίσει να είναι κάτω από το ποστ. Μέχρι να το προσέξω στα δεξιά ωρυόμουν προκατειλημμένη: «Δεν είναι δυνατόν να μην υπάρχει delete!»</p>

<p>Πολύπλοκο επίσης το delete για τις <strong>φωτογραφίες </strong>που δεν θέλεις να μείνουν στα uploads. Πριν με την εντολή browse στην πιο πρόσφατη πήγαινες στο edit όπου εμφανιζόταν η εντολή delete. Τώρα τρέχα στο σύνολο των φωτογραφιών να κάνεις delete. Υπάρχει κανένας άλλος τρόπος που δεν τον έχω εντοπίσει;</p>

<p>Το παράθυρο για τα <strong>media, audio, image</strong> τεράστιο και χρειάζεται να ρολάρεις για να δώσεις εντολές, που δεν ξέρω αν χρησιμεύουν σε κάτι διότι επέλεξα π.χ. αριστερή στοίχιση και δεν την έλαβε υπόψη, εκτός και αν έχει σχέση με τη δημοσίευση ομάδας φωτογραφιών που υπάρχει σαν νέα δυνατότητα. Οι αραιωμένες εντολές μοιάζουν με χωράφι που τόκαψε η παγωνιά... Χα! Ξέχασα και το παραθυράκι για τα λινκ που πριν κράταγε επιλεγμένο το http:// και έσβηνε με το paste του url, τώρα αποεπιλέγεται και από συνήθεια δεν το προσέχεις και μπαίνει διπλή φορά το http://, με αποτέλεσμα να μη λειτουργούν οι σύνδεσμοι.</p>

<p>Ο χώρος του κειμενογράφου, των δοκιμών για τα theme και του παραθύρου για τα media είναι λιγότερο ή περισσότερο γυάλινα, ασταθή και εύθραυστα, θυμίζουν το παλιό παράθυρο των widgets, ενώ το visual δεν επιστρέφει σε κάθε save, o κειμενογράφος παραμένει όπου τον άφησες τελευταία φορά.</p>

<p>Τις πλαϊνές επιλογές για <strong>Settings</strong>,<strong> Plugin, Users</strong> τις συνήθισα, αλλά προτιμούσα τις θέσεις που γνώριζα και είχα εξοικειωθεί και δεν κατανοώ τι κερδήθηκε από αυτή την αλλαγή, καθώς και από τα μικρότερα γράμματα. Στα Settings, πρώην options, τώρα έχει αποθήκευση αλλαγών μόνο κάτω στη βάση, ενώ πριν βόλευε η πάνω και κάτω δυνατότητα update.</p>

<p>Η γαλαζωπή σούπα του χρώματος με ολίγον κεραμιδί σαν μπαχαρικό και άτονο γκρίζο είναι ιδιαίτερα ασαφής σε σύγκριση με τα καθαρά και σαφή χρώματα της έκδοσης 2.2. Η ίδια γαλαζωπή σούπα και για Writing, Reading, Discussion, Privacy, Permalinks, Miscellaneous, η οποία δυστυχώς δεν αλλάζει με την επιλογή classic από το προφίλ χρήστη. Tο μόνο που κατάφερα με αυτή είναι ένα πιο ζωηρό και σαφές μπλε σαν βασικό χρώμα του dashboard.</p>

<p>Το <strong>manage post - pages</strong> ιδιαίτερα κουραστικό με τους γαλαζωπούς τίτλους και την έλλειψη του edit. Οκ πατάς τον τίτλο να σε πάει να κάνεις αλλαγές αν θέλεις, αλλά πουθενά ένδειξη για το πώς ανοίγεις αυτό το άρθρο να το ξαναδουλέψεις. Ο αρχάριος πρέπει να μυρίσει τα νύχια του να καταλάβει μήπως; Ενώ πριν ήταν σαφές: View, Edit. Σαφές επίσης ήταν το private. Τώρα μόνο ένδειξη published στη λίστα και από εκεί εσύ πρέπει να μαντέψεις ότι μπορείς και να το δεις.</p>

<p>Στα σχόλια άσκοπο κενό στο δεξί πλάι για τις ενδείξεις Unapprove, Spam, delete, ενώ μόνο στην κορυφή η ένδειξη Αpprove. Μία χαρούλα δεν ήταν πριν με όλες τις ενδείξεις κάτω από κάθε σχόλιο; Επίσης πριν όλα τα στοιχεία του σχολιαστή ήταν συγκεντρωμένα και εμφανή. Τώρα ο χρήστης, ειδικά αν είναι νέος, θα πρέπει να μυρίσει τα νύχια του για να καταλάβει ότι αν πατήσει πάνω στο όνομα του σχολιαστή θα του ανοίξει πλαίσιο διαλόγου για να κάνει επεξεργασία του σχολίου σε περίπτωση που έχει λάθος url, ή που θα ήθελε να επεξεργαστεί δικό του σχόλιο βρε αδελφέ!</p>

<p>Α! Τα δε γκρίζα και ψείρες γράμματα σε λευκό φόντο των σχολίων είναι πολύ ξεκούραστα για το μάτι, ειδικά αν είσαι στα 51 σου... Δηλαδή η πόρσε μας λέει ότι δεν είναι για την ηλικία μας το σπορ; Κούνια που τους κούναγε! Θα το συνηθίσω, αλλά θα πω και όλες τις κακίες μου...</p>

<p>Εκεί που  με ζορίζει ακόμα πολύ είναι στο γράψιμο. Πριν λαχταρούσα να ανοίξω τον κειμενογράφο να γράψω, το χαιρόμουν. Τώρα τον νιώθω γυάλινο, εύθραυστο, με αγχώνει. Επιπλέον δεν λειτουργεί η εντολή shift-enter για παραγράφους χωρίς κενά, σου τσακίζει δε τα νεύρα αν κάνεις insert απλό text με τα κενά που επανέρχονται συνέχεια.</p>

<p>Τα <strong>widgets </strong>τα συνήθισα, αλλά η διαδικασία αλλαγών πιο πολύπλοκη και δεν έχω καταλάβει τι επιπλέον προσφέρει. Εντολή add, μετακίνηση που το θέλεις, μετά edit, μετά change και ξανά γενικό save changes όταν πρόκειται για text widgets. Πριν το τσιμπούσες με το ποντίκι, το έβαζες όπου ήθελες, πρόσθετες τον κώδικα, γενικό save και φινίτο. Επίσης τώρα όταν βλέπεις τη μία μπάρα δεν μπορείς να δεις την άλλη και καταντάει γιοφύρι της Αρτας η κάθε αλλαγή. Πριν έβλεπες και τις δύο μπροστά σου και πείραζες ό,τι γούσταρες χωρίς συνεχές πήγαινε έλα.</p>

<p>Τα <strong>γράμματα </strong>του αριστερού μενού στο dashboard κανονικά, μικρά αυτά των settings, plugin, users. Θα μου πεις αυτά δεν τα χρησιμοποιείς συχνά, ναι αλλά προς τι η διαφορά μεγέθους γραμμάτων; Ασε που ξεχνάω που βρίσκονται τα settings και τα ψάχνω αφού αλλάξανε και όνομα στην εντολή. Το να αλλάζεις ταυτόχρονα θέση, όνομα και μέγεθος γραμματοσειράς σε κάποια εντολή δεν είναι ότι πιο εύχρηστο. Για όσους το χρησιμοποιούν πρώτη φορά ή για όσους νιώθουν οικεία με οποιεσδήποτε συνθήκες, ίσως δεν είναι ενοχλητικό. Χρήστες που θέλουν τη βολή τους σαν και τη χάρη μου τα παίρνουν στο κρανίο. Ενώ για χρήστες μεγάλης ηλικίας είναι κουραστικό όπου υπάρχει μικρό γράμμα. Θα μου πείτε να μεγαλώσω το μέγεθος χαρακτήρων από την προβολή του browser. Ερχεται όντως στα συγκαλά του αν κάνεις δύο μεγεθύνσεις, αλλά νιώθεις την οθόνη να έρχεται κατά πάνω σου, ενώ γίνονται γιγάντια τα μενού με το λογικό μέγεθος γράμματος.</p>

<p><strong>Στα θετικά</strong> η λίστα σχολίων που πριν δεν υπήρχε (αν και δεν ξέρω αν θα μου χρειαστεί σε κάτι) και το go back να δεις δημοσιευμένο με τις αλλαγές παλαιότερο ή και πρόσφατο ποστ που επεξεργάστηκες εκ νέου, αλλά και πριν το view μία χαρά ήταν. Στα θετικά επίσης τα media που μπορείς να κάνεις upload ήχο και βίντεο αν και μάλλον θα προτιμώ “χειροκίνητους” τρόπους στα audio, διότι είναι αργή η σύνδεση μου και πιο εύκολα ανεβάζω φάκελο κατευθείαν στο σέρβερ παρά με upload. Στα θετικά το ότι πήγαν κάτω από τον κειμενογράφο τα tags, κατηγορίες, και από πάνω το slug - βαφτίστηκε permalink τώρα - και συμμαζεύτηκε η δουλειά.</p>

<p>Αυτά! Ουφ τα είπα! Ευχαριστώ τον Lexx για την πρόταση να γράψω αυτό το ποστ και για την φιλοξενία. Μέχρι να το τελειώσω κόντεψα να κάψω δύο φορές το φαγητό και τελικά βγήκε πικρό και δηλητήριο στο αλάτι, αλλά χαλάλι, τουλάχιστον έβγαλα το άχτι μου!</p>

<p>Πάντως δεν είμαι μόνο εγώ η γκρινιάρα… Από ό,τι φαίνεται έχει ξεβολέψει αρκετούς το νέο interface και το <a href="//weblogtoolscollection.com/archives/2008/04/09/faq-on-wordpress-25-version-2/">weblog tools collection</a> δημοσιεύει FAQ, ενώ υπάρχουν αρκετά σχόλια από χρήστες που ψάχνονται στο νέο περιβάλλον.</p>
</div>
	</article>
	


</section>

		</section>



	</div><!-- end wrapper -->
	<div id="footer">
		<p class="copy">
			&copy;2006 - 2012  by <a href="http://lexx.gr">lexx</a> &amp; <a href="https://twitter.com/PanosJee">PanosJee</a>
		</p>

	</div>
</div> <!-- end page -->

</body>
</html>

