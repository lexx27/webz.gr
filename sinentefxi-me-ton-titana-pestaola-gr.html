<!DOCTYPE html>
<html dir="ltr" lang="el-GR">
<head>
<meta name="description" content="King of hardcore tech and twisted thoughts" />
<meta name="keywords" content="Web development, Web design, Web news, Coding, PHP, Technology" />
<meta name="author" content="Alexander Lingris" />
<meta name="generator" content="Kudos.gr Engine" />
<meta charset="UTF-8" />
<title>Webz | Συνέντευξη με τον Τιτάνα (Pestaola.gr)</title>

<link rel="stylesheet" type="text/css" href="assets/css/static.css" />
<link href="assets/img/favicon.ico" rel="shortcut icon" type="image/ico" />

</head>
<body class="">
<div id="header">
	<hgroup>
		<h1 id="logo"><a href="index.html"><img src="assets/img/logo.png" alt="logo"></a></h1>
		<h2 id="site_desc">King of hardcore tech and twisted thoughts</h2>
	</hgroup>

</div>
		<section id="notice">
			<p>The King is dead! RIP 2006-2012</p>
			<span>Ένα μεγάλο ευχαριστώ σε όλη την παρέα</span><br>
			<span>Περισσότερα στο <a href="http://lexx.gr">lexx.gr</a></span>
		</section>
<div id="page">


	<div id="wrapper">
		<section id="main">
			<h1>Συνέντευξη με τον Τιτάνα (Pestaola.gr)</h1>			<section id="main">
	<article  class="post single">

		<p class="meta">08 Nov 2007 by lexx</p>
		<div class="content"><p><a href='http://www.webz.gruploads/2007/11/titanas-e-tipos-work-from-home-2007.jpg' title=''><img align="right" src='http://www.webz.gruploads/2007/11/titanas-e-tipos-work-from-home-2007.thumbnail.jpg' alt='' /></a></p>

<p>Σκεφτόμουν ποιον να βρω για την επόμενη συνέντευξη-την σημερινή δηλαδή- και σκέφτηκα ότι δε θα υπήρχε πιο ταιριαστό άτομο από τον Τιτάνα. Είναι ένα από τους πιο γνωστούς Έλληνες blogger και προσωπικά τον διαβάζω καθημερινά.</p>

<p><strong>Λίγα λόγια για σένα για αυτούς που δεν σε ξέρουν;</strong></p>

<p>Στέφανος Κωφόπουλος 27 ή αλλιώς Titanas, blogger, webmaster, δημιουργός και γενικότερα ο άνθρωπος πίσω από το <a href="http://www.pestaola.gr">pestaola.gr </a>και το <a href="http://makeathensgreen.gr/">makeathensgreen.gr</a> . Περισσότερα μπορείτε να βρείτε εδώ: <a href="http://www.pestaola.gr/about-titanas">www.pestaola.gr/about-titanas</a></p>

<p><strong>5000 post έφτασες πριν λίγο καιρό. Δεν ξέρω πολλούς blogger στον πλανήτη που να το έχουν πετύχει αυτό; Έχεις κουραστεί ή συνεχίζεις με τον ίδιο ενθουσιασμό;</strong></p>

<p>Τώρα το που σκέφτομαι μάλλον έχεις δίκιο. Έχω διαβάσει για άλλους 3 που έχουν φτάσει τα 5000 αλλά είμαι σίγουρος ότι υπάρχουν περισσότεροι. Για να είμαι ειλικρινής όσο έχω ψάξει δεν κατάφερα να βρω γιατί το νούμερο 5000 είναι τόσο σημαντικό και όχι το 3000 ή το 7000. Για μένα ήταν ένας στόχος που καθώς πλησίαζαν οι μήνες που είχα υπολογίζει ότι θα φτάσω τα 5000 post προσπαθούσα να γράψω ακόμα περισσότερο. Είναι ένα milestone σε αυτό που κάνω και τώρα ανήκει στο παρελθόν. Ο επόμενος στόχος είναι τα 10000 posts με τον ίδιο και περισσότερο ενθουσιασμό. Πέρα από κάποιες δύσκολες στιγμές, το blogging έχει πλάκα και θα συνεχίσω να γράφω όσο έχει πλάκα.</p>

<p><strong>Πόσο γράφεις για την δική σου ικανοποίηση και πόσο για τους αναγνώστες;</strong></p>

<p>Το 98% των posts είναι θέματα που με εντυπωσιάζουν και μου αρέσουν. Ορισμένες φορές σκέφτομαι ότι το pestaola.gr είναι κάτι σαν προσωπικό ημερολόγιο για τα 50 μου ή κάτι τέτοιο. Οι μοναδικές περιπτώσεις που γράφω γιατί πρέπει να γράψω είναι οι εξής:</p>

<p>α) Όταν βλέπω από τα στατιστικά ότι ο κόσμος ψάχνει για κάτι συγκεκριμένο και επιμένει για μέρες τότε γράφω ακόμα ένα post για το θέμα. Χαρακτηριστικό και τελευταίο παράδειγμα τέτοια γραφής η Megan Fox. Ήταν τρομερό πόσοι πολλοί αναζητούσαν πληροφορίες για την Megan Fox, την MEGAN FOX, MEGAN, megan fox στο blog.</p>

<p>β) Όταν κάποιος φίλος ή γνωστός με παρακαλέσει να δημοσιεύσω κάτι για να βοηθήσω το project του/της. Σίγουρα θα έγραφα κάτι αλλά όχι την στιγμή που μου το ζητάνε. Χαρακτηριστικό παράδειγμα που μου έρχεται στο μυαλό είναι μια ανακοίνωση της ΜΚΟ Πράξης μέσα στο καλοκαίρι και το blog asteromases.com.</p>

<p><a href='http://www.webz.gruploads/2007/11/make-athens-green-logo2.png' title=''><img src='http://www.webz.gruploads/2007/11/make-athens-green-logo2.png' alt='' /></a></p>

<p><strong>Διαβάζοντας το pestaola.gr βλέπω ότι έχεις ήδη μια καλή εμπειρία από τον χώρο της διαφήμισης στο διαδίκτυο. Που βρισκόμαστε και που βλέπεις να οδεύει αυτός ο χώρος (ως προς το ελληνικό διαδίκτυο);</strong></p>

<p>Έχω εμπειρία από τις συνεργασίες που έχω κάνει με 3 μέχρι τώρα διαφημιστικές εταιρείες αλλά μόνο αυτό. Δεν ξέρω σχεδόν τίποτα για την online διαφήμιση πέρα από τα άρθρα και τα νέα που διαβάζω online για την πρόοδο του θέματος σε όλο τον πλανήτη. Για την Ελλάδα θα έλεγα ότι ακολουθούμε με καλό ρυθμό ό,τι συμβαίνει έξω και αυτό θα συνεχίσουμε να κάνουμε για αρκετό καιρό ακόμα. Αναφέρομαι στις διαφημίσεις και στην τεχνολογία αυτών, γιατί σε θέματα πληρωμών βρισκόμαστε αιώνες πίσω από όλους τους άλλους με νοοτροπίες 4μηνων+ επιταγών και "έτσι είναι αν σου αρέσει".</p>

<p><strong>Ποιες είναι οι πηγές εισοδήματος του pestaola.gr -και το σημαντικότερο- ποιες θα μπορούσαν να είναι και δεν τις έχουν εκμεταλλευτεί ακόμα ή δεν υπάρχουν οι κατάλληλοι μηχανισμοί ακόμα;</strong></p>

<p>Τα μοναδικά έσοδα προέρχονται από τις διαφημίσεις που είτε είναι AdSense είτε καταχωρήσεις από διαφημιστικές. Τώρα έχουν ξεκινήσει και οι προτάσεις για reviews προϊόντων και υπηρεσιών επί πληρωμή. Θα μπορούσα να θεωρήσω ως πληρωμή και κάποια δωράκια που λαμβάνω από εταιρείες όπως μερικά πακέτα μακαρόνια από την MISKO, το ρολόϊ Sleeptracker που μου χάρισαν τα παιδιά της corporeal.gr, ένα σέϊκερ από την Absolut και άλλα παρόμοια schwag δώρα</p>

<p><strong>Ποια είναι η μεγαλύτερη ανασφάλεια ενός επαγγελματία blogger και από που αντλεί την περισσότερη ικανοποίηση;</strong></p>

<p>Δεν έχω καμία ανασφάλεια ως προς το blogging... τουλάχιστον. Αν υπάρχει κάτι που με ικανοποιεί είναι η ανταπόκριση των αναγνωστών που τρέχουν να με διορθώσουν με το παραμικρό ορθογραφικό λάθος, όταν μου λένε ότι πριν από τα emails τους διαβάζουν το pestaola.gr ή έχουν το pestaola.gr ως home page και διάφορα τέτοια. Φυσικά δεν μπορώ να αρνηθώ ότι χοροπηδούσα πάνω στην καρέκλα όταν έμαθα ότι το engdaget και gizmodo έγραψαν για ένα από τα posts μου για το Neonode N2.</p>

<p><strong>Θα προέτρεπες κάποιον να κάνει το ίδιο με σένα; Να ζήσει από το blog του;</strong></p>

<p>Θα προέτρεπα τον οποιονδήποτε να κάνει κάτι που του αρέσει πολύ και γουστάρει να το κάνει. Αυτό είναι για μένα το pestaola.gr και για αυτό το έκανα. Ο χρόνος με βοήθησε και είμαι τυχερός γιατί ακόμα δεν έχω οικογενειακές υποχρεώσεις οπότε μπορώ να πιέσω τον εαυτό μου ή να ρίξω τα μούτρα μου όταν δεν έχω λεφτά για να μπω σε κάποιο club [this one is for you tgzi]! Σίγουρα ξέρω κάποιους που το σκέφτονται και είμαι μαζί τους αν χρειαστούν βοήθεια.</p>

<p><strong>Από το παρατσούκλι σου (Τιτάνας), το όνομα του blog σου (Pestaola), την περιγραφή του (Το καλύτερο ελληνικό blog) και τον τρόπο που σε είδα να μιλάς στο open coffee 3 παρατήρησα ότι έχεις μια δυναμική στάση στη ζωή και σε αυτό που κάνεις. Σαν να βάζεις τον εαυτό σου σε μια ψυχολογία "σούπερ ήρωα" :). Μου έκανε πολλή θετική εντύπωση αυτό και θα ήθελα να μου το σχολιάσεις.</strong></p>

<p>Το nickname Titanas βγαίνει από τον δορυφόρο του Κρόνου. Όταν έψαχνα για nick η NASA είχε μόλις εκτοξεύσει το Cassini που μετά από χρόνια θα είχε τελικό προορισμό τον Τιτάνα. Μου άρεσε και το χρησιμοποίησα. Super ήρωας δεν είμαι αν και θα ήθελα να μπορώ να γίνομαι αόρατος κατά βούληση για να γλιτώνω αρκετούς μπελάδες. Θεωρώ ότι η στάση ζωής είναι μάλλον ανήσυχη, καθόλου μοιρολατρική, εμπλουτισμένη με μικρή δόση αντίδρασης... τώρα που το σκέφτομαι ο super ήρωας δεν είναι κακή ιδέα γιατί πάντα κερδίζει τους κακούς και κλέβει την καρδιά της πιο όμορφης κοπέλας.</p>

<p><strong>Θα ήθελα να μου περιγράψεις κάποια ή κάποιες αντιδράσεις από ανθρώπους όταν τους αποκάλυψες το επάγγελμα σου οι οποίες είναι αστείες ή αξιοσημείωτες.</strong></p>

<p>Ειλικρινά δεν υπάρχει κάτι αστείο ή αξιοσημείωτο γιατί υπάρχουν αυτοί που ξέρουν τι είναι social media, blog, podcast κλπ που κατάλαβαν αμέσως τι κάνω και οι άλλοι που δεν έχουν ιδέα και ακόμα και όταν εξηγώ δεν φαίνεται να καταλαβαίνουν πολλά. Εκεί λέω ότι έχω ένα site και γράφω σε αυτό καθημερινά προσπαθώντας να κερδίσω χρήματα μέσα από διαφημίσεις.</p>

<p><strong>Πότε ήταν η τελευταία φορά που σε έπιασε νευρικό γέλιο και γιατί;</strong></p>

<p>Όταν είδα το Mr. Bean's Holiday πριν από 1 μήνα περίπου. Δεν μπορούσα να σταματήσω από τα γέλια. Η ταινία είναι απίστευτα αστεία αλλά και ο συνδυασμός pizza με γέλιο δύσκολος. Μετά την ταινία είδαμε και τα extras του DVD...!</p>

<p><strong>Τι θα πάρεις την επόμενη φορά που θα παραγγείλεις από έξω;</strong></p>

<p>Με έπιασες στην φάση που ετοιμάζω τις νέες Moo cards για το pestaola.gr kai to Open Coffee, οπότε αυτή θα είναι η επόμενη αγορά μου.</p>

<p><strong>Ποιες είναι οι πρώτες 5 κινήσεις που θα κάνεις όταν ξυπνήσεις;</strong></p>

<p>Τις καθημερινές πίνω τις βιταμίνες μου, κάνω ντους, ντύνομαι, οδηγάω μέχρι τον ΣΚΑΙ και ρωτάω το θέμα της εκπομπής. Τα Σαββατοκύριακα ανοίγω το PC, πίνω τις βιταμίνες μου, ποτίζω τα φυτά μου, στύβω πορτοκαλάδα και κάτι ελαφρύ για φαγητό.</p>

<p><strong>The End</strong></p>

<p>Στέφανε σε ευχαριστώ πολύ για την συνέντευξη. Σου εύχομαι καλή συνέχεια σε ότι κάνεις.</p>
</div>
	</article>
	


</section>

		</section>



	</div><!-- end wrapper -->
	<div id="footer">
		<p class="copy">
			&copy;2006 - 2012  by <a href="http://lexx.gr">lexx</a> &amp; <a href="https://twitter.com/PanosJee">PanosJee</a>
		</p>

	</div>
</div> <!-- end page -->

</body>
</html>

