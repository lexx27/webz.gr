<!DOCTYPE html>
<html dir="ltr" lang="el-GR">
<head>
<meta name="description" content="King of hardcore tech and twisted thoughts" />
<meta name="keywords" content="Web development, Web design, Web news, Coding, PHP, Technology" />
<meta name="author" content="Alexander Lingris" />
<meta name="generator" content="Kudos.gr Engine" />
<meta charset="UTF-8" />
<title>Webz | Radiobubble - ραδιόφωνο σε κύματα διαδικτυακά</title>

<link rel="stylesheet" type="text/css" href="assets/css/static.css" />
<link href="assets/img/favicon.ico" rel="shortcut icon" type="image/ico" />

</head>
<body class="">
<div id="header">
	<hgroup>
		<h1 id="logo"><a href="index.html"><img src="assets/img/logo.png" alt="logo"></a></h1>
		<h2 id="site_desc">King of hardcore tech and twisted thoughts</h2>
	</hgroup>

</div>
		<section id="notice">
			<p>The King is dead! RIP 2006-2012</p>
			<span>Ένα μεγάλο ευχαριστώ σε όλη την παρέα</span><br>
			<span>Περισσότερα στο <a href="http://lexx.gr">lexx.gr</a></span>
		</section>
<div id="page">


	<div id="wrapper">
		<section id="main">
			<h1>Radiobubble - ραδιόφωνο σε κύματα διαδικτυακά</h1>			<section id="main">
	<article  class="post single">

		<p class="meta">13 May 2009 by ThirdEye</p>
		<div class="content"><p>Το ραδιόφωνο παραμένει μέχρι και σήμερα το πιο άμεσο μέσο. Η αγάπη προς αυτό το "μαγικό κουτί" δεν αποτελεί απλά νοσταλγία για την εποχή όπου το τρανζιστοράκι μας κρατούσε παρέα είτε με μουσικές διαδρομές, είτε με ζέστες φωνές. Εξελίχθηκε και δεν περιορίζεται πλέον μόνο στις συχνότητες τον ερτζιανών αλλά πλέει σε διαδικτυακά κύματα και το κάνει πιο παγκόσμιο.  Γίνεται πλοίο προς άλλους γαλαξίες, γίνεται διαγαλαξιακό. Κάπως έτσι θα περιέγραφα την ραδιόφουσκα, γνωστή ως <a href="http://radiobubble.gr">radiobubble</a>, ένα εναλλακτικό διαδικτυακό ράδιο - εγχείρημα που ομιλεί Ελληνικά.</p>

<p>Το ραδιομέγαρο, όπως το ονομάζει οι κοινότητα της ραδιόφουσκας, είναι ένας χώρος όπου επικρατεί το μεράκι και το πάθος για το ραδιόφωνο και την μουσική με χρώμα και αέρα ψηφιακής εποχής. Μαζί με τον <a href="http://radiobubble.gr/el/blog/apostolis-0">Αποστόλη</a> και την <a href="http://radiobubble.gr/el/user/kalliopi-takaki">Καλλιόπη</a> , τα ανήσυχα μυαλά πίσω από το διαγαλαξιακό ραδιόφωνο, θα μιλήσουμε για το radiobubble.</p>

<p><strong>Πως ξεκίνησε η ιδέα του radiobubble; </strong>
Ήμασταν απηυδισμένοι από την κατάσταση των συμβατικών Μέσων. Απ' τη μουσική που εκπέμπουν τα ραδιόφωνα στα FM, κι απ' την ανοησία που αναπαράγουν διαρκώς και σε επίπεδο δημοσιογραφικού και πολιτικού λόγου. Άλλοι ως δημοσιογράφοι, άλλοι ως γερόλυκοι παραγωγοί ραδιοφωνικών εκπομπών, κινηματογραφιστές ή συγγραφείς, ως άνθρωποι που ασχολούνται με την ποίηση ή το θέατρο κι άλλοι ως bloggers, αναζητούσαμε ένα χώρο όπου η έννοια “ραδιόφωνο” να μπορέσει ξανά να ανασάνει. Τα περιγράφουμε και στο μανιφέστο μας αυτά αναλυτικότατα ( http://www.radiobubble.gr/el/manifesto ), τα ακούτε όμως και στις εκπομπές μας καθημερινά.</p>

<p><strong>Ποιοί συμμετέχουν στο radiobubble;</strong>
Στην πραγματικότητα όλοι όσοι θέλουν να κάνουν ραδιόφωνο και αισθάνονται αισθητικά συγγενείς με τα όσα εκπέμπουμε μπορούν να ηχογραφήσουν την εκπομπή τους και να την ανεβάσουν στο radiobubble.</p>

<p>Οι “σκληρός πυρήνας” μας βέβαια αποτελείται από όσους συμμετέχουν στο πρόγραμμα του live radio. Πρόκειται για γνωστούς επαγγελματίες του παραδοσιακού ραδιοφώνου, δημοσιογράφους, κινηματογραφιστές, συγγραφείς, djs και σοβαρούς bloggers. Αν ρίξετε μια ματιά στη σελίδα των <a href="http://www.radiobubble.gr/el/contributors/aa">σταθερών συνεργατών μας</a>, θα εκπλαγείτε.</p>

<p><strong>Πως λειτουργεί το radiobubble;</strong>
To radiobubble είναι το πρώτο ραδιοφωνικό social network (web2.0) της Ελλάδας, αλλά και διεθνώς απ' όσο γνωρίζουμε δεν υπάρχει κάτι ανάλογο. Δηλαδή, ένας διαδικτυακός τόπος, μια ανοικτή κοινότητα, όπου οι λάτρεις του ραδιοφώνου μπορούν να ανεβάζουν τις δικές τους εκπομπές. Υπάρχουν ραδιόφωνα που ανεβάζουν στο site τους τις εκπομπές που εκπέμπουν ζωντανά ώστε να μπορεί κανείς να τις ακούσει μετά τη μετάδοσή τους, υπάρχουν διαδικτυακοί τόποι όπου συγκεντρώνουν οι podcasters τα podcast που φτιάχνουν, δεν υπάρχει όμως ένα ιντερνετικό ραδιόφωνο όπου, με τη λογική του social network, οι άνθρωποι να μπορούν να ανεβάσουν μια ραδιοφωνική εκπομπή που έχουν ηχογραφήσει στο σπίτι τους και αυτή έπειτα να μεταδοθεί στον αέρα.</p>

<p>Κατά τα άλλα είμαστε μια ανοικτή κοινότητα στην οποία δεκάδες άνθρωποι προσφέρουν κόπο και χρόνο, το μεράκι τους δηλαδή, αλλά και τις γνώσεις τους, χωρίς να περιμένουν κάποια οικονομική απολαβή.</p>

<p><strong>Τι πιστεύετε για τις διαδικτυακές κοινότητες, υπάρχουν μόνο διαδικτυακά;</strong>
Στο βαθμό που συν-αποτελούνται από ανθρώπους που μπορεί να βρίσκονται και σε διαφορετική ήπειρο, ναι. Νομίζω όμως ότι το πραγματικό ειδικό τους βάρος, οι διαδικτυακές κοινότητες το απολαμβάνουν όταν τα μέλη τους συναντιούνται και από κοντά, τσουγκρίζουν ποτήρια, ανταλλάσσουν βλέμματα και ιδέες. Τότε η δυναμική πολλαπλασιάζεται.</p>

<p><strong>Πως είναι η ελληνική διαδικτυακή πραγματικότητα;</strong>
Το επίπεδο των ελληνικών blogs και των Ελλήνων blogger είναι υψηλότατο. Βρίσκεις κείμενα πολύ ενδιαφέροντα και καλογραμμένα, ανιχνεύεις επίσης μια διάθεση δημιουργικής παρέμβασης στο δημόσιο λόγο η οποία είναι πλέον σπάνια στα συμβατικά Μέσα.</p>

<p>Κατά τα άλλα βέβαια, το ελληνικό διαδίκτυο μαστίζεται από τις υψηλότατες τιμές των συνδέσεων στο Internet, τη χαμηλή σε σχέση με την υπόλοιπη Ευρώπη εξάπλωση των ασύρματων δικτύων, την έλλειψη τόλμης εκ μέρους των εν δυνάμει διαφημιζομένων ...</p>

<p><strong>Πρόσφατα κυκλοφόρησαν φήμες ότι θα κλείσει το ραδιόμέγαρο, υφίσταται κάτι τέτοιο;</strong>
Ε, με 20.000 ώρες ακρόασης των εκπομπών μας το μήνα και περισσότερες από 1200 εκπομπές ήδη στις σελίδες μας... τι πιο λογικό από το να κλείσουμε...</p>

<p>Η ραδιόφουσκα θα συνεχίζει να πλέει σε διαδικτυακά κύματα και εμείς μαζί της.</p>
</div>
	</article>
	


</section>

		</section>



	</div><!-- end wrapper -->
	<div id="footer">
		<p class="copy">
			&copy;2006 - 2012  by <a href="http://lexx.gr">lexx</a> &amp; <a href="https://twitter.com/PanosJee">PanosJee</a>
		</p>

	</div>
</div> <!-- end page -->

</body>
</html>

