<!DOCTYPE html>
<html dir="ltr" lang="el-GR">
<head>
<meta name="description" content="King of hardcore tech and twisted thoughts" />
<meta name="keywords" content="Web development, Web design, Web news, Coding, PHP, Technology" />
<meta name="author" content="Alexander Lingris" />
<meta name="generator" content="Kudos.gr Engine" />
<meta charset="UTF-8" />
<title>Webz | Συνέντευξη με τον Γιώργο Εγγλέζο (MusicHeaven.gr)</title>

<link rel="stylesheet" type="text/css" href="assets/css/static.css" />
<link href="assets/img/favicon.ico" rel="shortcut icon" type="image/ico" />

</head>
<body class="">
<div id="header">
	<hgroup>
		<h1 id="logo"><a href="index.html"><img src="assets/img/logo.png" alt="logo"></a></h1>
		<h2 id="site_desc">King of hardcore tech and twisted thoughts</h2>
	</hgroup>

</div>
		<section id="notice">
			<p>The King is dead! RIP 2006-2012</p>
			<span>Ένα μεγάλο ευχαριστώ σε όλη την παρέα</span><br>
			<span>Περισσότερα στο <a href="http://lexx.gr">lexx.gr</a></span>
		</section>
<div id="page">


	<div id="wrapper">
		<section id="main">
			<h1>Συνέντευξη με τον Γιώργο Εγγλέζο (MusicHeaven.gr)</h1>			<section id="main">
	<article  class="post single">

		<p class="meta">03 Aug 2006 by lexx</p>
		<div class="content"><p><img align="left" title="jorge.jpg" id="image71" alt="jorge.jpg" src="http://www.webz.gruploads/2006/11/jorge.jpg" /></p>

<p>Σαν μουσικός και webmaster αποφάσισα την πρώτη συνέντευξη να την πάρω από τον δημιουργό του <a target="_blank" href="http://www.musicheaven.gr/">MusicHeaven</a>. Είναι ένα από τα πιο επιτυχημένα ελληνικά site, πίσω από το οποίο κρύβεται πολύ μεράκι. Ο Γιώργος Εγγλέζος δέχθηκε την πρόταση μου αμέσως και τον ευχαριστώ πολύ για το "ποδαρικό".</p>

<p><strong>Μικρή Βιογραφία</strong></p>

<p>Γεννήθηκε στη Νίκαια το 1978. Σπούδασε κλασική κιθάρα &amp; συμμετείχε ερασιτεχνικά σε μουσικά σχήματα στην Αθήνα και στην Πάτρα. Το 1997 ίδρυσε το web site "The Greek Musician's Heaven", το οποίο το 2003 μετονόμασε σε "MusicHeaven". Παράλληλα σπούδασε στο Τμήμα Μηχανικών Η/Υ και Πληροφορικής στην Πολυτεχνική Σχολή του Πανεπιστημίου Πατρών, έκανε μεταπτυχιακά στις Τηλεπικοινωνίες και τα Δίκτυα στο Εθνικό &amp; Καποδιστριακό Πανεπιστήμιο Αθηνών και αυτή τη στιγμή εργάζεται σαν ιδιωτικός υπάλληλος και freelancer. Του αρέσουν οι κιθαριστικές συνευρέσεις σε παραλίες, το κάμπινγκ, το τένις, τα ταξίδια, η δημιουργία web sites, η μαγεία του Internet, τα κατοικίδια και η ζωή εκτός πόλης.</p>

<p><strong>Οι Ερωτήσεις
</strong>
<strong>Να υποθέσω ότι μπορώ να σου μιλάω στον ενικό;</strong></p>

<p>Ασφαλώς, μην το συζητάς καθόλου.</p>

<p><strong>Γιατί ξεκίνησες το Music Heaven;</strong></p>

<p>Βασικά δεν υπήρχε κάποιο σχέδιο ή ένα ιδιαίτερα δυνατό κίνητρο. Σχεδόν όλα πήγαν μόνα τους. Στην Πάτρα ήρθε η ιδέα, το 1997, όταν ημουν φοιτητής. Καταρχήν ήμουν από τους τυχερούς, μια και είχα υπολογιστή σχεδόν από τους πρώτους μήνες... Ας είναι καλά οι γονείς. Κάποια στιγμή, ανάμεσα στα σχεδόν καθημερινά πάρτυ, τα μαθήματα στη σχολή και τα ταξίδια στην Αθήνα για το αμόρε και για πρόβες, σκέφτηκα να μετατρέψω τις παρτιτούρες που είχα σε ψηφιακή μορφή. Μέχρι τότε τις είχα σε κάτι μπλε τετράδια, χειρόγραφες, ξέρεις... με κολλημένες φωτογραφίες από περιοδικά και αφιερώσεις από φίλους. Μιλάμε για πολλά τραγούδια... Σχεδόν σε όλα, τα ακκόρντα τα είχα βγάλει ένα-ένα με το αυτί, οπότε καταλαβαίνεις οτι όλο αυτό το υλικό ήταν ένας θυσαυρός για μένα... είχε προκύψει με πολύ κόπο. Τότε δεν ήταν διαδεδομένο και το Internet να τα έχεις όλα μπροστά σου, ενώ και τα λίγα sites που υπήρχαν τότε είχαν μόνο στίχους. Ε και τα βιβλία του εμπορίου ήταν πανάκριβα και είχαν και πολλά λάθη. Εντελώς αναξιόπιστα... Έτσι αποφάσισα να ξεκινήσω τη μετατροπή της συλλογής, για να μπορώ να τα εκτυπώνω και να τα δίνω στους φίλους μου.</p>

<p>Κάποια μέρα λίγο καιρό μετά, στο διάλειμμα ενός εργαστηρίου, μπήκα στο υπολογιστικό κέντρο της σχολής, που τότε μεταξύ άλλων είχε και κάτι UNIX τερματικά με πράσινες οθόνες, ιστορικές εποχές... Εκεί είδα κολλημένη στο τζάμι μια ανακοίνωση που έγραφε οτι η σχολή έδινε 10 ΜΒ χώρο σε όλους τους φοιτητές. Αν και δεν είχα ιδέα από Internet, ενθουσιάστηκα στην ιδέα να βγάλω online τη συλλογή με τις παρτιτούρες ... Πιο πολύ γιατί ήθελα να μάθω τις τεχνολογίες του Internet, αλλά και για να βοηθήσω αρχάριους κιθαρίστες, κυρίως φοιτητές. Τότε σχεδόν μόνο οι φοιτητές είχαν πρόσβαση στο Internet και κυρίως όσοι ήταν Αγγλία.</p>

<p><strong>Πως ήταν η αρχική του μορφή;</strong></p>

<p>Εδώ ...γελάμε. Η πρώτη απόπειρα που έκανα ήταν νομίζω με Word, ε ήμουν και εγώ πρωτάρης, οπότε το αποτέλεσμα όπως καταλαβαίνεις δεν διεκδικούσε δάφνες ποιότητας. Όμως θυμάμαι πως σχεδόν σε καθημερινή βάση προσπαθούσα σχεδιαστικά και λειτουργικά να το κάνω να ξεχωρίζει από τα υπόλοιπα sites του χώρου. Κάποια στιγμή έμαθα και τα βασικά από HTML, μπήκε και frameset, οπότε πήρε μια πρώτη σχετικά καλή μορφή. Πέρα από τις παρτιτούρες, άρχισα να μαζεύω φωτογραφίες και βιογραφίες από έλληνές καλλιτέχνες, ενώ σιγά σιγά μπήκαν μουσικά κουίζ και μουσικές ψηφοφορίες. Σχεδόν κάθε 5-6 μήνες βέβαια το ξανασχεδίαζα από την αρχή, μια και ανακάλυπτα νέες τεχνολογίες και ήθελα να τις ενσωματώσω, ενώ αποκτούσα και μια εξοικίωση με το PaintShop Pro και έφτιαχνα καλύτερα γραφικά.</p>

<p>Βέβαια το δύσκολο τότε, ήταν οτι σχεδόν κανείς δεν είχε Internet στο σπίτι. Ούτε βέβαια και CD-R, με εξαίρεση 1-2 συμφοιτητές. Η μόνη λύση ήταν λοιπόν γράψιμο των αρχείων σε δισκέτα, λεωφορείο μέχρι το πανεπιστήμιο και πέρασμα στον Medussa... Έτσι λέγανε τότε τον server μας στο CEID... Ευτυχώς βέβαια είχα τη δυνατότητα να μένω ως αργά στο πανεπιστήμιο για να φτιάχνω τη σελίδα μου, μια και ήμουν μέλος των ομάδων υποστήριξης του υπολογιστικού κέντρου. Πολλά ξενύχτια δηλαδή. Ξέχασα να σου πω οτι τότε το site είχε άλλο όνομα και διεύθυνση. Είχε τον εντελώς ...αντιεμπορικό τίτλο «The Greek Musician’s Heaven». Και διεύθυνση ένα directory ενός subdomain του domain της σχολής, το οποίο με τη σειρά του ήταν subdomain στο domain του Πανεπιστημίου. Μόνο με bookmark ξανάμπαινε κάποιος, όπως καταλαβαίνεις... Το MusicHeaven και η σημερινή διεύθυνση προέκυψαν αρκετά χρόνια αργότερα, το 2003.</p>

<p><strong>Σήμερα πέρα από το portal και την κοινότητα, τι άλλο προσφέρει;</strong></p>

<p>Ειδικά σήμερα προσφέρει 5 δωρεάν διπλές προσκλήσεις για τους Stomp αν ενδιαφέρεσαι! (γέλια) Είναι κάτι τύποι που παίζουν μουσική με οτι αντικείμενο μπορείς να φανταστείς, έρχονται τον Αύγουστο... (γέλια)... Λοιπόν, το MusicHeaven έχει σήμερα πολλές ενότητες, πάνω από 20-25, που απευθύνονται τόσο σε ακροατές, όσο και σε επαγγελματίες ή ερασιτέχνες μουσικούς.</p>

<p>Οι δημοφιλέστερες πάντως, είναι σίγουρα το e-Περιοδικό, το Forum και οι Μουσικές Αγγελίες. Το e-Περιοδικό έχει σχεδόν κάθε μέρα μια νέα δημοσίευση που μπορεί να αφορά από πρακτική διδασκαλία μουσικής και αποκλειστική συνέντευξη κάποιου καλλιτέχνη, μέχρι αφιέρωμα σε μουσικές σκηνές, νέα γκρουπ, νέους δίσκους, αλλά και σκέψεις πάνω σε μουσικά θέματα. Ιδιαίτερα αξιόλογες είναι και οι μόνιμες στήλες του e-Περιοδικού, που γράφουν σταθερά συγκεκριμένοι φίλοι-μέλη, η Gate, ο Orfeus, o Astron, ο Vouliakis και η AlienP.</p>

<p>Τώρα, πέρα από το e-Περιοδικό, έχουμε όπως είπα το Forum που έχει πολύ μεγάλη κίνηση και πλούσια θεματολογία. Κυρίως βέβαια μουσική θεματολογία. Μετά αξίζει να αναφέρουμε τις Μουσικές Αγγελίες, μέσα από τις οποίες έχουν σχηματιστεί αρκετά συγκροτήματα… Κάποιοι από τις Αγγλίες έχουν πουλήσει μουσικά όργανα, ενώ άλλοι έχουν βρει καθηγητές μουσικής. Μετά έχουμε βέβαια τις Παρτιτούρες, ενώ ενδιαφέρον έχει και η υπερενότητα Μουσική και Γνώση, με μουσικά κουίζ, σταυρόλεξα και την Μουσική μας Εγκυκλοπαίδεια. Ασφαλώς υπάρχει και μουσική Ατζέντα με τις μελλοντικές συναυλίες και events, αλλά και ενότητα αφιερωμένη στο Ραδιόφωνο. Επίσης, πριν λίγους μήνες ξεκινήσαμε τον δικό μας online ραδιοφωνικό σταθμό. Το ωραίο στην υπόθεση είναι οτι κάνει εκπομπή όποιο μέλος θέλει, φωνάζει άλλα μέλη στο σπίτι του για να βγουν στο αέρα και γενικά παίζουν για τα υπόλοιπα μέλη τη μουσική που τους αρέσει.</p>

<p>Πέρα τώρα από τα παραπάνω, ο επισκέπτης θα βρει και το PhotoHeaven, που είναι μια πλούσια συλλογή με φωτογραφίες. Εδώ βάζουμε φωτογραφίες από τις συνευρέσεις μας και από τις ...φάτσες μας, από καλλιτέχνες... σκανάρουμε αυτόγραφα και εισιτήρια από συναυλίες... υπάρχουν και οι καλλιτέχνες της παρέας που φτιάχνουν μουσικά wallpapers. Τέλος, να μην ξεχάσω να αναφέρω και τις Music Pages, που είναι μικρά αυτοδιαχειριζόμενα sites, όπου καλλιτέχνες μπορούν να παρουσιάσουν τη δουλειά τους στο κοινό, με MP3, φωτογραφίες και βιογραφικό. Πολλοί από τους καλλιτέχνες είναι ιδιαίτερα αξιόλογοι και αγαπητοί, τόσο μέσα στην κοινότητα, όσο και στον ευρύτερο μουσικό χώρο. Είναι και άλλες ενότητες, αλλά δε θέλω να μετανιώσεις που μου έκανες αυτή την ερώτηση, οπότε ας σταματήσω (γέλια). Όποιος μπει στο site μπορεί να πάει στο Sitemap να δει τα πάντα.</p>

<p><strong> Πόσους moderators (προσωπικό γενικά) έχει το site;</strong></p>

<p>Είμαστε περίπου 10 άνθρωποι που συμμετέχουμε στην ανάπτυξη και τη συντήρηση του MusicHeaven, άλλοι περισσότερο, άλλοι λιγότερο, ανάλογα με τον ελεύθερο χρόνο του καθενός.</p>

<p><strong>Το site είναι αυτοσχέδιο ή βασισμένο σε κάποιο λογισμικό;</strong></p>

<p>Η αρχική υλοποίηση έγινε σε php-Nuke. Σήμερα βέβαια ελάχιστα πράγματα έχουν μείνει από το Nuke, τα οποία και αυτά με τον καιρό θα φύγουν. Το Nuke ήταν πάντως μια καλή αφορμή να αποκτηθεί εμπειρία.</p>

<p><strong>Ποιο είναι το ωραιότερο πράγμα όταν έχεις μια τόσο μεγάλη μουσική κοινότητα;</strong></p>

<p>Είναι πολλά. Καταρχήν το οτι φέρνεις κοντά ανθρώπους με κοινή αισθητική, που δεν ακούνε την λεγόμενη «εύκολη» μουσική και που αντιδρούν στις όποιες προσπάθειες επιβολής της. Μιλάμε για ιδιαίτερα αξιόλογους ανθρώπους, με προσωπικότητα και ήθος. Σκεπτόμενους και προβληματισμένους, αλλά και με ωραίο χιούμορ. Πολλούς από τους οποίους τους έχω γνωρίσει και προσωπικά. Οι περισσότεροι που παραμένουμε στο MusicHeaven καιρό, νομίζω πως νιώθουμε κάπως ...μόνοι μέσα σε αυτό το χάος. Μιλάω για τον τρόπο που προωθείται σήμερα η μουσική και ο καλλιτέχνης, για τους ατάλαντους που βγαίνουν από τα ριάλιτυ στερώντας δουλειά από τους πραγματικά άξιους... Θέλουμε να ακούμε καλή μουσική, όμως νιώθουμε πως κάποιοι μας στερούν αυτό το δικαίωμα. Ε και προσπαθούμε να φτιάξουμε έναν μικρόκοσμο που ακούει όσα θα θέλαμε να παίζονται στα ραδιόφωνα και να κυκλοφορούν στα δισκάδικα. Ετσι το MusicHeaven είναι για μας ένας χώρος που καλύπτει την ανάγκη έκφρασης που σου περιέγραψα πριν, ενώ είναι ταυτόχρονα και το καταφύγιό μας. Ένα καταφύγιο που προσπαθούμε να το κάνουμε όπως θα θέλαμε να είναι ο κόσμος σήμερα γενικότερα, όχι μόνο στο θέμα μουσική... Λείπει σήμερα η ευγένεια... η καλαισθησία... η ευαισθησία. Όλα αυτά προσπαθούμε να τα έχουμε στο βαθμό που μπορούμε. Αυτό είναι βέβαια πολύ δύσκολο, όμως νομίζω υπάρχουν αρκετοί τρόποι να βγάλεις από τον καθένα τον καλό του εαυτό.</p>

<p>Και για να επανέλθω στην ουσία της ερώτησης... με ρώτησες ποιό είναι το ωραιότερο πράγμα... Νομίζω το πιο σημαντικό για μένα είναι οτι έρχονται όλοι αυτοί οι άνθρωποι σε επαφή, συνεργάζονται, παίζουν live μαζί, ερωτεύονται (έχουμε και τέτοια), βρίσκουν μουσικές σκηνές και μαθαίνουν οτι τελικά υπάρχουν και άλλοι άνθρωποι που ακούνε τη μουσική τους. Ο κόσμος σήμερα είναι πιο πολύ κλεισμένος σπίτι του και ειδικά αν ακούει μη εμπορική μουσική, έχει την ανάγκη να βρει ανθρώπους του στυλ του, με τα ακούσματα που έχει ο ίδιος...</p>

<p>Επίσης νιώθω όμορφα γιατί πιστεύω οτι έχει δημιουργηθεί ένα ισχυρό ρεύμα αισιοδοξίας όσον αφορά στην ελληνική μουσική, μια και μέσα από το MusicHeaven έχουν παρουσιαστεί και αναδειχθεί αξιόλογα σχήματα και δημιουργοί. Αυτό με κάνει να πιστεύω οτι καλή και πραγματική μουσική πάντα υπήρχε και πάντα θα υπάρχει, άσχετα με αυτά που πασάρουν στη μάζα οι καναλάρχες και οι περισσότερες δισκογραφικές. Αυτή η αισιοδοξία, είναι το ωραιότερο πράγμα και είναι ίσως η δύναμη για τη συνέχεια, το κίνητρο... Βέβαια εννοείται οτι μεγάλη αξία έχει και το οτι ερχόμαστε σε επαφή με γνωστούς και αγαπημένους μας καλλιτέχνες. Χάρη στο MusicHeaven πολλοί από εμάς έχουμε μιλήσει και γνωριστεί με μεγάλους καλλιτέχνες, όπως ο Χρόνης Αηδονίδης, η Δήμητρα Γαλάνη, ο Νίκος Παπάζογλου, ο Φοίβος Δεληβοριάς, ο Rudolf Schenker των Scorpions, ο Παντελής Θαλασσινός, ο Βασίλης Λέκκας, ο Ορφέας Περίδης και αρκετοί άλλοι. Μερικές φορές νιώθω σαν σε παραμύθι...</p>

<p><strong>
Πόσους server έχετε να σας στηρίζουν;</strong></p>

<p>Έχουμε έναν και καλό <img border="0" title="Smile" class="inlineimg" src="http://www.webz.gr/forum/images/smilies/smile.gif" />
<strong>
Ποια είναι τα επόμενα βήματα για το Music Heaven;</strong></p>

<p>Σε λίγο καιρό θα ανεβάσουμε τα MusicHeaven Blogs. Κάθε μέλος θα αποκτήσει αυτόματα το δικό του Blog, κάτι που σημαίνει οτι από τη μια μέρα στην άλλη θα δημιουργηθούν περίπου 27.000 blogs, όσα είναι δηλαδή τα μέλη μας σήμερα. Τώρα πέρα από τα Blogs, μου θύμισες οτι κάποια στιγμή πρέπει να ετοιμάσω και την ιστορία του site. Έχω ήδη μαζέψει κάτι φωτογραφίες και ντοκουμέντα. Ε και όπως κάθε admin έχω μια τεράστια λίστα με πράγματα που πρέπει να γίνουν…</p>

<p><strong>Ποιες είναι οι άλλες ασχολίες σου πέρα από το Music Heaven;</strong></p>

<p>Η βασική μου ασχολία είναι η πρωινή μου δουλειά (software engineer), ενώ τις λίγες ώρες που μου αφήνουν ελεύθερες οι υπολογιστές προτιμώ να παίζω τένις, να κάνω ποδήλατο και να βλέπω φίλους. Ευτυχώς δε βλέπω τηλεόραση και δεν μπλέκω σε μποτιλιαρίσματα, οπότε μένει ποιοτικός χρόνος σχεδόν για όλα <img border="0" title="Smile" class="inlineimg" src="http://www.webz.gr/forum/images/smilies/smile.gif" /></p>

<p><strong>Πόσες ώρες κάθεσαι μπροστά στον υπολογιστή;</strong></p>

<p>Καλύτερα να μετρήσω πόσες ώρες ΔΕΝ κάθομαι  ΟΚ, σαν μέσο όρο θα αναφέρω τις 12 ώρες. Περιπου 8 ώρες στην πρωινή δουλειά και γύρω στις 4 το απόγευμα στο σπίτι. Υπάρχουν βέβαια και μέρες που θα ανοίξω τον υπολογιστή στις 9.00 και θα τον κλείσω στις 3.00 τη νύχτα. Aλλά και άλλες που... που αντιστέκομαι και δεν δουλεύω πάνω από 5-6 ώρες.
<strong>
Τι θα έλεγες σε κάποιον που ξεκινάει τώρα; Έχεις κάποιες συμβουλές για την επιτυχία ενός forum-portal;</strong></p>

<p>Θα του έλεγα να μην προχωρήσει αν δεν έχει «χρόνιο» μεράκι για αυτό που πάει να κάνει. Ότι κι αν είναι αυτό. Σήμερα είναι πολύ εύκολο να στήσεις ένα Forum. Υπάρχουν χιλιάδες από αυτά, τα οποία στήνονται σε λίγα λεπτά. Το σημαντικό όμως είναι το πλούσιο και ποιοτικό περιεχόμενο, ο σταθερός εμπλουτισμός του και η ποιότητα και η οργάνωση στην παρουσίασή του. Αυτό επιτυγχάνεται μόνο με μεράκι και δουλειά σε σταθερή βάση. Πολύ δουλειά. Αν δεν έχει κάποιος σκοπό να αφιερώσει ένα μεγάλο μέρος από τον ελεύθερο χρόνο του στο site, τότε καλύτερα θα είναι να μην ξεκινήσει καν. Και το βασικότερο όλων: συνεχής και άμεση επαφή με τους επισκέπτες. Ούτε ένα αναπάντητο email αν είναι δυνατόν. Καλύτερα βέβαια να υπάρχει και ένα πλήρες FAQ.
Επειδή πάντως με τα χρόνια είναι σχεδόν βέβαιο οτι θα επέλθει μια κούραση ή τέλος πάντων... ένας προβληματισμός για το πως πάνε τα πράγματα, είναι απαραίτητο να μπορούν να αυτοματοποιηθούν κάποιες διεργασίες για να μπορούν να δοθούν σε συνεργάτες ή φίλους.</p>

<p><strong>…και μια τελευταία δήλωση.</strong></p>

<p>Σ’ ευχαριστώ πολύ για την συζήτηση και σου εύχομαι καλή επιτυχία στην προσπάθεια που ξεκινάς στο webz.gr.</p>
</div>
	</article>
	


</section>

		</section>



	</div><!-- end wrapper -->
	<div id="footer">
		<p class="copy">
			&copy;2006 - 2012  by <a href="http://lexx.gr">lexx</a> &amp; <a href="https://twitter.com/PanosJee">PanosJee</a>
		</p>

	</div>
</div> <!-- end page -->

</body>
</html>

