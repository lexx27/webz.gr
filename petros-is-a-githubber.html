<!DOCTYPE html>
<html dir="ltr" lang="el-GR">
<head>
<meta name="description" content="King of hardcore tech and twisted thoughts" />
<meta name="keywords" content="Web development, Web design, Web news, Coding, PHP, Technology" />
<meta name="author" content="Alexander Lingris" />
<meta name="generator" content="Kudos.gr Engine" />
<meta charset="UTF-8" />
<title>Webz | Petros is a GitHubber</title>

<link rel="stylesheet" type="text/css" href="assets/css/static.css" />
<link href="assets/img/favicon.ico" rel="shortcut icon" type="image/ico" />
<script type="text/javascript">

  var _gaq = _gaq || [];
  _gaq.push(['_setAccount', 'UA-31385771-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>
</head>
<body class="">
<div id="header">
	<hgroup>
		<h1 id="logo"><a href="index.html"><img src="assets/img/logo.png" alt="logo"></a></h1>
		<h2 id="site_desc">King of hardcore tech and twisted thoughts</h2>
	</hgroup>

</div>
		<section id="notice">
			<p>The King is dead! RIP 2006-2012</p>
			<span>Ένα μεγάλο ευχαριστώ σε όλη την παρέα</span><br>
			<span>Περισσότερα στο <a href="http://lexx.gr">lexx.gr</a></span>
		</section>
<div id="page">


	<div id="wrapper">
		<section id="main">
			<h1>Petros is a GitHubber</h1>			<section id="main">
	<article  class="post single">

		<p class="meta">22 Jun 2011 by PanosJee</p>
		<div class="content"><p>Εδώ και καιρό ήθελα να κάνω μια μίνι συνέντευξη στον Πέτρο αφού από τις αρχές του έτους δουλεύει σε μία από τις σημαντικέ εταιρίες του διαδικτύου, το γνωστό <a href="http://www.github.com">GitHub</a>.</p>

<p>Οταν <a href="https://github.com/blog/765-meet-petros">έμαθα το νέο</a> αυτό ενθουσιάστηκα. Ηταν δυνατό να δουλεύεις - από μια ασήμαντη χώρα για το παγκόσμιο τεχνολογικό γίγνεσθαι - για μια από τις σημαντικότερες εταιρίες του διαδικτύου. Νομίζω το παράδειγμα του Πέτρου πρέπει να δείξει το δρόμο για μια νέα μορφή ατομικής καριέρας. Δεν είναι λίγες οι εταιρίες που ψάχνουν remote ταλέντο και θα πρέπει να περισσότερος κόσμος να εξετάσει το career path αυτό γιατί και δουλειές υπάρχουν και χρήματα και προ πάντων σοβαρές εργασιακές σχέσεις, δημιουργικότητα και σοβαρό έργο. Ας περάσουμε όμως στον Πέτρο:</p>

<p><strong>Γεια σου Πέτρο, μπορείς να μας πεις λίγα πράγματα για τον εαυτό σου;</strong></p>

<p>Γεια σου Παναγιώτη. Είμαι 37 ετών και ζω στην όμορφη Θεσσαλονίκη με τον Πύργο τον Λευκό και τα νόστιμα πιτόγυρα.</p>

<p>Ασχολούμαι από 11 ετών με προγραμματισμό, και το χρωστάω στον συχωρεμένο τον πατέρα μου που όταν εγώ έβλεπα εν αγνοία Στρουμφάκια κάποιο Σάββατο πρωί, εκείνος έφερε στο σπίτι έναν Amstrad CPC 6128 με πράσινη οθόνη και disk drive. Αυτό ήταν, κόλλησα.</p>

<p>Βασικά η ζωή μου μοιράζεται μεταξύ του υπολογιστή μου (πλέον ενός iMac), της οικογενείας μου και λίγο του εαυτού μου όταν θέλω να αθληθώ ελαφρώς. Πιο πολύ γυμνάζω την μασέλα μου βέβαια παρά τους κοιλιακούς.</p>

<p><strong>Έχεις πτυχίο;</strong></p>

<p>Τελείωσα το 1998 το City College στη Θεσσαλονίκη και πήρα BSc in Computer Science με άριστα (δε το μετάνιωσα) και μετά έκανα και ένα part time MSc in Information Systems (το μετάνιωσα).</p>

<p>Συμβουλή: Δε θα πάω στο άλλο άκρο συμβουλεύοντας σας να αποφύγετε το Πανεπιστήμιο, διότι ακόμα στην Ελλάς αν είσαι απόφοιτος Λυκείου θεωρείσαι αγράμματος. Θα σας πω όμως, να τελειώνετε με τα ακαδημαϊκά μία ώρα αρχύτερα και να δοκιμάσετε τις ιδέες σας στην πράξη.</p>

<p><strong>Ήσουν χρόνια developer σε ελληνική εταιρία αλλά και freelancer τι έσπρωξε να κάνεις αυτή την αλλαγή στην καριέρα σου;</strong></p>

<p>Είχα κουραστεί από την κατάσταση στις περισσότερες Ελληνικές εταιρείες αλλά και τη νοοτροπία των πελατών στην Ελλάδα όταν προσπαθείς να εργαστείς ως freelancer. Η μία μου επιλογή ήταν να χάσω το χρόνο μου ψάχνοντας την κατάλληλη εταιρεία στην Ελλάδα και η άλλη μου επιλογή ήταν να πάω κατευθείαν στην πηγή, κάτι που έκανα και δε το μετάνιωσα.</p>

<p>Η αλλαγή στην καριέρα μου από programming for a living σε supporting programmers, ήταν αναγκαία για να μπορέσω να πετύχω αυτό που πάντα έψαχνα από τότε που ξεκίνησα να εργάζομαι ως προγραμματιστής. Ήθελα να ζήσω ξανά αυτό που έζησα την πρώτη περίοδο στη ζωή μου, από όταν ήμουν 11 ετών, όταν προγραμμάτιζα καθαρά για διασκέδαση, ό,τι ήθελα και όποτε το ήθελα.</p>

<p>Έτσι, πλέον δεν καίω τον εγκέφαλό μου γράφοντας Enterprise software, και κρατάω τα φαιά μου κύτταρα για να τα κάψω εκεί που θα επιλέξω εγώ.</p>

<p><strong>Πώς μπόρεσες να αποκτήσεις εξωστρέφεια;</strong></p>

<p>Από τη φύση μου δεν είμαι πολύ εξωστρεφής. Βοηθάει πάρα πολύ το Διαδίκτυο, μέσα από το οποίο μπορείς να μιλήσεις με ανθρώπους πιο εύκολα και να πεις αυτά που θέλεις. Επίσης, στο Διαδίκτυο μπορείς να αφήσεις να μιλήσει το έργο σου (π.χ. η συμμετοχή σου σε open source projects) και να το χρησιμοποιήσεις όταν χρειαστεί.</p>

<p><strong>Πως έπιασες δουλειά στο GitHub; Πως σε προσλάβανε;</strong></p>

<p>Τα τελευταία χρόνια πρόσφερα τις υπηρεσίες μου εθελοντικά αποκλειστικά σε εταιρείες και ομάδες στην Αμερική, από απόσταση φυσικά.</p>

<p>Ενδεικτικά, είχα πάρει μέρος σε δύο Rails projects στο <a href="http://railsbridge.com/">RailsBridge</a> και έκανα τη μετάφραση του Basecamp στα Ελληνικά, ενός προϊόντος της<a href="http://37signals.com/">37signals</a>.</p>

<p>Στο GitHub είχα λογαριασμό από παλιά. Επίσης παρακολουθούσα το <a href="http://jobs.github.com/">GitHub Jobs</a>. Μια μέρα, μάλλον ένα βράδυ, εκεί που αναρωτιόμουν πόσο ακόμα θα αντέξω την Ελληνική πραγματικότητα, βλέπω στο Google Reader μία αγγελία στο GitHub Jobs από το ίδιο το GitHub. Ζητούσαν κάποιον για υποστήριξη στην Ευρώπη για μερική απασχόληση. Περιττό να σας πω πως έγραψα το email σε δευτερόλεπτα. Από την ταχύτητα πληκτρολόγησης έβγαινε καπνός και τα γράμματα των πλήκτρων σβήστηκαν από την υψηλή θερμοκρασία και αποτυπώθηκαν στα δάκτυλά μου.</p>

<p>Σε λίγες μέρες μου πήρανε συνέντευξη μέσω chat στο Campfire, και ξεκίνησα μία εβδομάδα δοκιμαστικά. Σε μία εβδομάδα, μου είπαν OK και μετά από λίγο καιρό με προσλάβανε για πλήρη απασχόληση.</p>

<p><strong>Περιέγραψε μας μια τυπική μέρα σου;</strong></p>

<p>Ξυπνάω το πρωί στις 5 και κάνω περίπου δύο ώρες προπόνηση Ninjutsu πριν φάω πρωινό... εχμμμ, συγνώμη... λάθος. Αυτό είναι αυτό που θα ήθελα να κάνω, αλλά η πραγματικότητα είναι αλλιώς.</p>

<p>Βασικά, ξυπνάω συνήθως αργά γιατί μου αρέσει να δουλεύω το βράδυ που έχει ησυχία. Θα ξυπνήσω, θα κάνω τον καφέ μου, θα ελέγξω τα νέα, email, κλπ. Θα αρχίσω να απαντάω support requests στο GitHub. Το απόγευμα κάποια στιγμή μπορεί να βγω έξω για τρέξιμο ή περπάτημα ή ποδήλατο. Το βράδυ συνεχίζω υποστήριξη στο GitHub και δουλεύω στην εταιρεία που έφτιαξα με τον φίλο μου τον Ηλία. Αυτή είναι η τυπική μέρα. Υπόψη ότι παίζουν πολλές παραλλαγές.</p>

<p>Γενικά έχω αποφασίσει πλέον πως δεν μπορώ να αλλάξω το γεγονός ότι είμαι procrastinator. Έχοντας συμφιλιωθεί με τον εαυτό μου σχετικά με αυτό, μπορώ να κάνω θαύματα αν μου αρέσει το αντικείμενο και το επιλέξω εγώ, και έχω εξαίρετους συνεργάτες. Διαφορετικά, δε τραβάει η ομάδα.</p>

<p><strong>Πώς είναι να δουλεύεις για μια κορυφαία εταιρία όπως το GitΗub.</strong></p>

<p>Ξέρω ότι δεν είμαι αντικειμενικός, αλλά νομίζω το GitHub είναι μοναδική εταιρεία στο είδος της. Σίγουρα είναι η καλύτερη εταιρεία που έχω βρεθεί ποτέ.</p>

<p>Καταρχήν το μοντέλο είναι σχεδόν flat. Δεν υπάρχουν αφεντικά και συνήθως αποφασίζουν όλοι μαζί για το αν μια πρωτοβουλία σου είναι OK για να προχωρήσει.</p>

<p>Όλοι οι συνάδελφοι είναι ένας και ένας και μπορείς να μάθεις απίστευτα πολλά βλέποντάς τους να δουλεύουν αλλά και ρωτώντας τους πράγματα.</p>

<p>Το βασικότερο όλων; Στο GitHub έχουν επενδύσει στην ευτυχία των εργαζομένων, κάτι που πρέπει να κάνουν όλες οι εταιρείες αν θέλουν να πετύχουν την καλύτερη παραγωγικότητα.</p>

<p>Ένα απλό παράδειγμα. Οι περισσότερες εταιρείες έχουν πολιτική στο θέμα των αδειών με όρια κλπ. Στο GitHub, μπορείς να πάρεις άδεια όποτε θέλεις, για όσο θέλεις, αρκεί να μην επιβαρύνεις τους συναδέλφους σου. Φυσικά δεν το εκμεταλλεύεται αρνητικά κανένας. Γιατί άραγε;</p>

<p><strong>Ποιες είναι οι διαφορές στη διοίκηση από μια ελληνική εταιρία;-</strong></p>

<p>Μέρα με τη νύχτα. Εδώ καταρχήν δε σου λέει κανείς τι να κάνεις. Ειδικά αν είσαι από Ελλάδα και έχεις γαλουχηθεί με άλλη νοοτροπία, σου παίρνει αρκετό καιρό να προσαρμοστείς. Στην ουσία πρέπει να βρεις μόνος πως να φανείς χρήσιμος και αυτό χρειάζεται να γίνεται κάθε μέρα.</p>

<p>Είναι η ιδανικότερη εταιρεία για να φτιάχνεις πράγματα επειδή το θέλεις εσύ και όχι επειδή στο λένε οι άλλοι.</p>

<p><strong>Υπάρχει ταλέντο / μεράκι στην Ελλάδα;</strong></p>

<p>Στην Ελλάδα σίγουρα πιστεύω ότι υπάρχει ταλέντο. Η νοοτροπία μας είναι άσχημη κατά τη γνώμη μου. Τα περιμένουμε όλα από το κράτος ή από κάποια αόρατη δύναμη. Αντί να πάρει ο καθένας την κατάσταση στα χέρια μας, μοιρολατρούμε.</p>

<p>Πλέον είναι τόσο εύκολο να σκεφτείς μία ιδέα και να την προσπαθήσεις με ελάχιστα χρήματα. Ποτέ άλλοτε δεν ήταν τόσο εύκολο.</p>

<p>Δε χρειάζεσαι επενδυτές και τεράστια κεφάλαια για να κάνεις μία home based business και ακόμα να στοχεύσεις στο εξωτερικό σαν αγορά.</p>

<p>Τα πράγματα αλλάζουν προς το καλύτερο, απλά θέλει λίγο περισσότερη ταχύτητα αλλαγής.</p>

<p><strong>Λίγα λόγια για τα δικά σου ventures.</strong></p>

<p>Παράλληλα ξεκίνησα μία εταιρεία με τον φίλο μου τον Ηλία. Η εταιρεία ονομάζεται <a href="http://heavymelon.com/">HeavyMelon</a> και ασχολείται με τη δημιουργία υπηρεσιών μέσω Διαδικτύου. Η πρώτη μας υπηρεσία αφορά το χώρο του φαγητού και ελπίζουμε σύντομα να έχουμε νεότερα.</p>

<p><strong>Τι θα προέτρεπες τους αναγνώστες του webz;</strong></p>

<p>Θα τους προέτρεπα να δοκιμάσουν ιδέες και να φύγουν όσο είναι δυνατόν από τη λογική "γιατί δε μου τα δίνουν έτοιμα".</p>

<p>Αν θέλουν να εργαστούν στο εξωτερικό από απόσταση, ο καλύτερος τρόπος για να αποκτήσουν δίκτυο γνωριμιών είναι στην αρχή να προσφέρουν τις υπηρεσίες τους εθελοντικά. Με τον καιρό θα αποκτήσουν φήμη και θα μπορέσουν οι εταιρείες να τους προσλάβουν πλέον κανονικά.</p>

<p>Επειδή όμως είμαι οπαδός της επιχειρηματικότητας, προτρέπω τους αναγνώστες να δοκιμάσουν μόνοι τους κάποια ιδέα.</p>

<p><strong>Που μπορούμε να σε βρούμε στο Διαδίκτυο;</strong></p>

<p>Μπορείτε να με βρείτε στο <a href="https://github.com/amiridis">GitHub</a>, στο Twitter <a href="http://twitter.com/amiridis">@amiridis</a> και <a href="http://amiridis.net/">στη σελίδα μου</a>.</p>

<p> </p>

<p>Ο Πέτρος θα δώσει μάθημα για το Git και GitHub στα πλαίσια του <a href="http://appcamp.gr">AppCamp</a>. Γραφτείτε τώρα και μάθετε δίπλα στους καλύτερους!</p>
</div>
	</article>
	


</section>

		</section>



	</div><!-- end wrapper -->
	<div id="footer">
		<p class="copy">
			&copy;2006 - 2012  by <a href="http://lexx.gr">lexx</a> &amp; <a href="https://twitter.com/PanosJee">PanosJee</a>
		</p>

	</div>
</div> <!-- end page -->

</body>
</html>

